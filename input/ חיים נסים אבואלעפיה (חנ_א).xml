<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 105 ,URL: http://www.tidhar.tourolib.org/tidhar/view/1/105</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName> חיים נסים אבואלעפיה (חנ"א)</persName>

</head>
         <div><p> נולד ב<placeName>טבריה</placeName> בשנת תקל"ה (1775) לאביו ר' יצחק, צאצאיו של ר' חיים אבואלעפיה בונה טבריה, שהיה ראש הקהלות היהודיות בצפת וב<placeName>טבריה</placeName>. הבן היה נציג היהודים בצפת וטבריה כאביו, ומילא תפקידים חשובים בחייהן של הקהלות הללו: בשנת ת"ר, לאחר נסיגתו של אברהים פחה בפני צבאות השולטאן השתדלו כמה שיכים מהכפרים הסמוכים, בין מלכא למלכא, לכבוש את הערים שנעזבו ע"י הצבא המצרי ולהטיל את מרותם על התושבים. כרגיל היו היהודים הקרבן הראשון. סחטו מהם כספים והציקו להם בכל מיני דרכים. הרב חנ"א מופיע כראש יהודי הגליל ומשתדל לבטל את הגזירות החדשות. הוא הגיש עצומה למפקד הצבא בצידון וטריפולי, אחמד זכריא פשא, שבה כתב על תעלוליהם של השיכים שתפשו את בתיהם של היהודים, שעבדו את אנשיהם ואת הבהמות החרימו. המכתב השפיע על מפקד הצבא והוא שלח מיד הוראה למושל צפת, עבד אלחלים אגא זיד אלקדרה, שלא יגע ביהודים ויגן וישמור עליהם. נראה שהמצב הפרוע שבגליל לא הוטב ע"י מכתבו של מפקד הצבא. בשנת תר"ה היה בבירות. הוא "הלך לשם משום ישוב א"י" (בן-דורו ר' יהושע אברהם יהודה בספרו "עבודת משא", ע"ז ע"א). מסתבר שמטרתו היתה לבא בדברים עם השלטונות בבירות ובצידון ולעמוד נגד השיכים המקומיים שהציקו ליישוב היהודי בגליל.

 בסוף ימיו עלה לירושלים להשיא את בתו עם ר' שלום משה חי גאגין, בנו של ה"חכם באשי" ר' אברהם גאגין, ושהה זמן רב שם. בשנת תרי"ד נפטר ה"ראשון לציון" ר' יצחק קובו. העדה בירושלים הפצירה בו שיתפטר ממשרתו ב<placeName>טבריה</placeName> וישב על כסא הרבנות בירושלים. הוא הסכים ובכ"ט בתשרי תרט"ו הוכתר ל"חכם באשי".

 היתה לו דמות פטריארכלית נהדרה וצורתו הביעה אצילות וקדושה. לודוויג אוגוסט פרנקל בבואו לירו

 שלים התפעל מאד מ"התמונה יקרת המראה" הזאת ותיאר אותה יפה בספר מסעותיו. הוא היה מתומכיו של פרנקל בעניין יסוד בית הספר למל בירושלים.

 הרב פרומקין שחי סמוך לזמנו כותב בספרו "תולדות חכמי ירושלים", כי "בדברים רבים עלה במעלה על כל הרבנים הקודמים לפניו והבאים אחריו, מחזה פניו הנוחים והחביבים וענותנותו הגדולה ויראתו הקודמת לחכמתו לא שכחו תושבי עיה"ק גם היום ומרבים לספר בהדרת הכבוד בשבחו של הצדיק הלז".

 כתב הרבה חדושי-תורה, אולם מלבד תשובותיו הבודדות שנדפסו בספריהם של חכמי דורו, לא בא בדפוס ממנו מאומה. רוב טרדותיו הצבוריות ודאגותיו לשלום הישוב היהודי בארץ לא נתנוהו להתעניין בכך, ומה גם בימים ההם של קושי ההדפסה.

 כשש שנים ישב על כסא הרבנות בירושלים.

 נפטר בירושלים, כ"ח שבט תרכ"א (1861).

</p></div>
         <div type="bibliogrphy">
            <listBibl>
<bibl>Volume: #1 ,Page: 105 ,URL: http://www.tidhar.tourolib.org/tidhar/view/1/105</bibl>            </listBibl>
         </div>
      </body>
  </text>
</TEI>
