<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2359 ,URL: http://www.tidhar.tourolib.org/tidhar/view/5/2359</bibl><bibl>Volume: #5 ,Page: 2360 ,URL: http://www.tidhar.tourolib.org/tidhar/view/5/2360</bibl>
<bibl>Volume: #5 ,Page: 2361 ,URL: http://www.tidhar.tourolib.org/tidhar/view/5/2361</bibl>
<bibl>Volume: #5 ,Page: 2362 ,URL: http://www.tidhar.tourolib.org/tidhar/view/5/2362</bibl>
<bibl>Volume: #5 ,Page: 2363 ,URL: http://www.tidhar.tourolib.org/tidhar/view/5/2363</bibl>
<bibl>Volume: #5 ,Page: 2364 ,URL: http://www.tidhar.tourolib.org/tidhar/view/5/2364</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>(אברהם) מנחם (מנדל) אוסישקין</persName>

</head>
         <div><p> נולד בא' אלול תרכ''ג (14.8.1863).

 לאביו <persName>משה צבי</persName> (סוחר אמיד, חסיד ח"בד) בעיירה דוברובנה שבפלך מוהילב ברוסיה הלבנה, עיירה שהיתה מפורסמת בתעשית טליתות, מגיל ארבע למד בחדר ועד גיל שמונה הספיק ללמוד את רוב התנ''ך ושתי מסכתות בתלמוד. ב-1871 עברה המשפחה לגור במוסקבה, שם המשיך להשתלם בלימודי יהדות עד בר-מצוה. ב-1876 הכניסו אביו לבית-הספר הריאלי ולבקשתו שוחרר הנער

 מחובת כתיבה בשבתות ובמועדי ישראל.

 לרגל הפרעות ביהודים שפרצו ב-1881 בדרום רוסיה, נגזרה תענית ציבור על היהודים בערי רוסיה, ואוסישקין העלם, שהשתתף בעצרת התפילה בבית-הכנסת הגדול במוסקבה התרשם ממנו בכיוון אקטיבי: לא לקונן על הפגיעות -ביהודים, אלא ליצור תנאים שבהם לא יהיו היהודים מופקרים לפגיעות בידי זדים. וכשקמה בין הסטודנטים היהודים תנועת ביל"ו, לפנות עורף לרוסיה ולקאריירות שקיוו לבסס להם בה, ולהיות לעובדי אדמה במורשת האבות בארץ ישראל, כדי להניח בה את היסוד למדינה יהודית עצמאית, הצטרף לתנועה זו בין הראשונים והיה מוכן לעזוב את הכל ולעלות ארצה במהרה. אך עמידתו האיתנה על דעותיו ה"שמרניות" היתה בעוכריו... באסיפת היסוד של ביל"ו דנו בשאלת המשטר במדינת ישראל העתידה לקום, ובניגוד לדעת כל הסטודנטים המתקדמים, שהמשטר צריך להיות רפובליקני, כמו במדינות הנאורות והמתקדמות ביותר, דרש הוא משטר מלוכני כבימי קדם, ואם כי סכנת "הריאקציה המלוכנית" לא איימה במישרין על המדינה שאף בחלום אינה קיימת, נפסלה מועמדותו של אוסישקין ולא הוכנס לרשימת החלוצים העולים לפני המחנה... משום כך הוכרח להסתפק לעת עתה בעבודה למען ארץ-שראל ברוסיה, ומשקמה תנועת חיבת ציון ב-1882 הצטרף אליה והיה מפעיליה המסורים.

 בקיץ 1882 גמר את בית-הספר הריאלי ובסתיו נכנס ללמוד בביה"ס הטכני הגבוה במוסקבה, ועד מהרה יסד בה אגודת סטודנטים יהודים לעבודה תרבותית, בה הרצה את הרצאתו הראשונה - על מרד המכבים. וכ

 שנוסדה ב-1884 אגודת הסטודנטים "בני ציון" (שהתקיימה עד 1918 וקמו אגודות דומות לה בשם ובמטרה בערי רוסיה) היה אוסישקין מראשי פעיליה. באותה שנה השתתף בועידת קאטוביץ של "חובבי ציון", ומפאת גילו הצעיר עדיין לא היה רישומו ניכר בה, אך הוא התרשם ולמד על מנת לעשות. ב-1885 נבחר למזכיר חובבי ציון במוסקבה. בועידת חובבי ציון ב-1887 בדרוסקאניק כבר היה לו מה להגיד,ונבחר בה למזכיר הנשיאות, והשתתפותו הניכרת בדיונים העידה, שאדם צעיר זה רואה את הפעולה למען ציון כתוכן-חיים רציני ועיקרי. מאותה שנה ואילך החל להביע דעות על הרעיון והמעשה של חיבת ציון במאמריו ב"המליץ", ב"אוטו-אמנציפציה" של <persName>נתן בירנבוים </persName> וב"ציון" של <persName>במבוס ולווה</persName> בברלין. ב1889 גמר את לימודיו והוסמך למהנדס-טכנולוג. באותה שנה נוסדה אגודת-הסתרים "בני משה" (ז' אדר תרמ"ט) ביזמתו ובהנהגתו של <persName>אחד העם</persName> , שנטלה על עצמה להכין את העם על-ידי הכשרה רוחנית לקראת תקומתו. המהנדס אוסישקין איש-המעשה היסס הרבה לגבי הצורך והתועלת שב"דברי רוח" בעת שנחוצים כל הכוחות לעבודה מעשית בארץ-ישראל, אך, בסוף הצטרף גם הוא ובועידת חובבי ציון בשנת תר"ן באודיסה כבר השתתף כחבר "בני משה".

 בתרנ"א נשא לאשה את<persName> אסתר </persName> בת <persName>שמריהו פאליי,</persName> ואת מסע הכלולות ערך עמה לארץ-ישראל, בה שהה 49 יום. בכך אמר ליצור "אופנה" חדשה של מסע-כלולות לארץ-ישראל, במקום נסיעות באירופה אך לא נמצאו לו מחקים רבים. את רשמי מסעו פרסם בצורת יומן ברוסית ולאחר שנים רבות, לרגל יובלו השבעים פורסם בתרגום עברי ב"ספר אוסישקין". וכשפרסם אחד העם באותה שנה (תרנ"א) את "האמת מארץ ישראל", אמת פסימית ומוכאה, יצא הוא בעוז נגד רבו, ראש "בני משה", בנוסח "עלה נעלה וירשנו אותה, כי יכל נוכל לה".

 בשובו מהארץ השתקע בייקאטרינוסלאב (כיום דניפרוטרובסק) וגר בה 15 שנה כמהנדס ועסקן עולה וגדל של חובבי ציון והציונות. סמוך לאחר הופעת החוברת של<persName> הרצל</persName> "מדינת היהודים", ששימשה קריאה ראשונה לארגון תנועה ציונית מדינית, נסע אוסישקין ב-1896 לפאריס בשליחות ועד חובבי ציון שברוסיה להשתדל אצל הבארון<persName> בנימין (אדמונד) רוטשילד</persName> (שנקרא "הנדיב הידוע" ו"אבי הישוב") בדבר הקצבת תמיכה מצדו למושבה באר טוביה, שיסדו חובבי ציון ושאמצעיהם לא הספיקו לבססה כראוי. בפאריס התודע אל ד''ר<persName> מאכס</persName> <persName>נורדאו,</persName> שנתן יד לתנועה של הרצל מראשיתה, ובשובו דרך וינה התודע גם להרצל וקיבל את תכניתו, וכשבא אח"כ לקונגרס הראשון לבאזל נפגש עם שני ראשי התנועה כמו עם ידידים ותיקים, ונבחר לחבר הנשיאות. בקונגרס השני, ב-1898 נבחר למורשה גליל ייקאטרינוסלב, ומאז עלה בשלבי הפעילות הציונית ובמשך הזמן היה לראש ציוני רוסיה ולאחד מראשי הציונות העולמית והשתתף כציר בכל הקונגרסים והועידות של ההסתדרות הציונית העולמית (חוץ מהקונגרס הששי) וכחבר הנשיאות ברובם. בתר"ס נסע במשלחת ועד חוץ אל הברון לתבוע את שחרור המושבות בארץ משלטון הפקידות. ב-1902


 היה מראשי המדברים בועידת ציוני רוסיה במינסק וסגן יושב-ראשה, והציע בה לארגן "חלוצים ציונים", שיקדישו שנה-שנתיים לעבודה בארץ-ישראל, הצעה שהציע קודם לכן ב"בני משה" ולא נתקבלה.

 משצצה "הצעת אוגאנדה" לכונן שם חבל יהודי אוטונומי תחת חסות בריטית לספיגת ההגירה היהודית ההכרחית מרוסיה עד לבוא האפשרות לקבל "צ'ארטר" (זכיון מדיני) מאת השולטן הטורקי בארץ-ישראל ("מקלט לילה" זמני לפי הצעת הרצל), התקומם אוסישקין נגדה בכל התקיפות והחריפות, האשים את הרצל בבגידה בציונות והכריז עליו מלחמה גלויה. האפקט של המלחמה מצדו הוגבר על-ידי כך, שויתר מראש על ההליכה לאותו קונגרס, הששי, ובמקום זה בא אז לארץ-ישראל, בקיץ 1903, בראש המשלחת של חובבי ציון מרוסיה (יתר חבריה היו : <persName>חיים אטינגר, זאב גלוסקין וא. דרויאנוב)</persName> , שהה בארץ ארבעה חדשים ולשם הבלטת מעמדה היחיד של הארץ בחיי העם ובשאיפותיו ההיסטוריות כינס בזכרון יעקב - ביום פתיחת הקונגרס בבאזל - את הכנסיה הראשונה של יהודי ארץ-ישראל, שהניחה את היסוד (בהחלטה בעל פה ובפרוטוקול גם בכתב) ל"הסתדרות הכללית ליהודי ארץ-ישראל", שאילו הוקמה בפועל והקיפה באמת את כל הישוב הדל שהיה אז בארץ, היתה עלולה ליצור רושם של התגבשות לאומית של האומה במולדתה, ובכינוס אחר שנערך אז בהשתתפותו בזכרון יעקב, כינוס המורים, הונח היסוד להסתדרות המורים, הסתדרות קטנה ודלה בראשיתה אבל חיה ופועלת על קרקע המציאות ושימשה יסוד מקצועי וארגוני למערכת החינוך העברי בארץ. בשובו לרוסיה הגביר את מלחמתו ב"בגידה ההרצלאית", יסד הסתדרות "ציוני ציון" (בניגוד ל"ציוני אוגנדה") וכינס את ציוני רוסיה לועידת חארקוב למלחמה בהצעת אוגנדה. וכשהרצל כרע ונפל מהאומץ העל-אנושי למשוך אחריו לקראת המטרה את העם האומלל, המפגר בדרך להצלת עצמו, ולבו הנפגע נוסף לכך גם מהאשמתו בבגידה חדל מדפוק -חש אוסישקין לוינה לחלוק לו את הכבוד האחרון בהלויתו. לקראת הקונגרס הציוני השביעי בשנה שלאחריה, בתרס"ה, ארגן אוסישקין את ועידת פרייבורג לליכוד "ציוני ציון", ואכן באותו קונגרס הצליחו לקבור את "הצעת אוגנדה" שלא היה לה עוד כל ערך מעשי, שכן אפילו עם הרצל לא היה אז העם מסוגל למעש גורלי כביר, וכל שכן בלעדיו, ובעמידתו האיתנה הפיג את היאוש של צירי הקונגרס בשל פרישת הטריטוריאליסטים, שהתמידו בדרישה לבחור בארץ אחרת. באותו קונגרס נבחר לועד הפועל המצומצם, היינו להנהלה הציונית ובשתי שנות כהונתו זו השפיע על ניהול הענינים ברוח חוברתו "נאשה פרוגראמה" (התכנית שלנו) בכיוון ציונות ישובית ומעשית, היינו לא לעכב את פעולת ההתישבות עד לאחר קבלת ה"צ'ארטר" שיאפשר לגשת לעבודה בתנופה ממלכתית גדולה, אלא להתחיל בקטנות כדי ליצור צעד אחרי צעד את התנאים שיכשירו את עם ישראל בארצו לקבלת מעמד לאומימדיני. (החוברת תורגמה מיד לעברית, לאידית, לגרמנית ולאנגלית. ברוח זו פעל גם בועד הראשי של "חובבי

 ציון", משנבחר לראשו ב-1906 ועבר לשם כך לדור באודיסה. במרצו הכביר, שנתגלה משמצא את המקום לפעולה, המריץ ודירבן את "הועד האודיסאי" למעשים, שהיו אמנם קטנים ביחס למדת הצרכים, אך גדולים לעומת מעשי הועד בעבר. בתקופת הנהגתו, שנמשכה עד מלחמת העולם א', עזר הועד ליסוד הנקודות עין גנים, באר יעקב, נחלת יהודה ובפר מלל (עין ח), תמך ב"השלח" ובעתונות הארצישראלית, בגימנסיה "הרצליה", בגימנסיה העברית בירושלים, בסמינר למורות על שם לוינסקי, בביה"ס לבנות ביפו, במרכז למורות בארץ ובספריה הלאומית בירושלים. תמך גם בשבועונה העברי המרכזי "העולם" של ההסתדרות הציונית העולמית, וכשעמד להסגר בוילנה העביר אותו לאודיסה ושם יצא עד שנסגר ב-1914 על-ידי השלטון הצארי. היה פעיל באגודות "חובבי שפת עבר", תמך בכל פעולה תרבותית עברית בגולה הרוסית, נלחם בתוקף במקדשי האידית כשפה לאומית והפריח את האימרה: "עברית או רוסית", באמרו שהרוסית אינה מסוכנת כל-כך לעברית. שכן אין היא מתימרת להיות שפה לאומית שלנו. בקונגרסים המשיך להלחם בעד העדפת העבודה המעשית בארץ ובקונגרס העשירי (1911) ניצח והביא להתפטרותו של<persName> וולפסון</persName> מהנשיאות. לדרישתו הוקדשה באותו קונגרס ישיבה אחת מוקדשת לעניני התרבות העברית שתנוהל כולה בעברית (מקרה ראשון בתולדות הקונגרסים) והוא ניהל אותה.

 היה פעיל גם בעניני הצבור המקומיים והשפיע עליהם ברוח הציונות, וכן היה פעיל בפולמוס הבחירות לדומה (פרלמנט) הרוסית. ועורר את היהודים לתמוך במועמדים לאומיים ועל כל פנים להתנגד למומרים באמרו: "הבוגד בעמו עלול לבגוד גם בבוחריו".

 העבודה המעשית לא הסיחה את דעתו מהשאיפה המדינית של הציונות, וכשהתחוללה ב-1908 המהפכה בטורקיה נסע לאיסטנבול לתהות על קנקנו של המשטר החדש ולחפש דרכים, כיצד להביא למסלול אחד את המפעל הציוני בארץ-ישראל עם מגמות הפיתוח של "הטורקים הצעירים" ביחס לממלכה כולה.

 ב-1913 שוב ביקר בארץ ובשובו העמיד את התכנית הציונית על שלשה דברים: עבודה עברית על אדמה עברית ; הלשון העברית באוניברסיטה עברית ; תחית תרבות המזרח בירושלים עברית. מאז פעל ביחוד למען ירושלים והיה מתומכיו הנלהבים של רעיון יסוד האוניברסיטה העברית בירושלים, הרצה עליה בקונגרס ה-11 ורכש בשבילה, בכספי הקרן הקיימת, את הקרקע על הר הצופים. וכשפרצה בארץ-ישראל מלחמת השפות נגד חברת "עזרה" הברלינית, שאמרה להנהיג שפתהוראה גרמנית בתכניון שנבנה בחיפה, היה מראשי הלוחמים במגמה זו ומהתומכים, באמצעות ההסתדרות הציונית והועד האודיסאי של חובבי ציון, בהקמת רשתחינוך עברית-לאומית, שלא תהא זקוקה לחסדי נדבנים לא-ציוניים ולמגמותיהם הנכריות לשאיפה הלאומית.

 במלחמת העולם א' המשיך בפעולה ציונית ולאומית עד כמה שהיה אפשר נוכח הגזירות וההגבלות של השלטון לגבי "ארץ האויב", וכן בעזרה לפליטים


 ולמגורשים מאזורי החזית, אך דרש להפריש חלק ניכר מהכספים לסיוע לישוב בארץ, שגם בו יש פליטים ומגורשים; עזר להמשכת קיום מוסדות חינוך עבריים שנעקרו מאזורי החזיתות. יצא להתיעצות במרכז הציוני העולמי, שהועבר לרגל המלחמה מברלין לקופנהאגן שבארץ הנייטרלית דניה, כדי שיוכל לקיים את הקשרים עם הציונים משני עברי חזית המלחמה, בשובו לרוסיה הוחשד ב"קשרים עם ארצות האויב" והיה צפוי למאסר, ומשום כך עבר למוסקבה ושם נשאר עד פרוץ המהפכה ברוסיה. ואכן לא היה נקי לגמרי מ"אשמה" זו. כשגירש השלטון הצבאי הטורקי מהארץ את נתיני ארצות האויב, ובכללם את היהודים שהחזיקו בנתינותם הרוסית, ורבים העדיפו להגרש מצרימה ולשמור על נתינותם הזרה, טלגרף דרך שוייץ ליפו: "קראו את ירמיהו פרק מ"ב" - בו מתנגד הנביא לעזיבת הארץ בעת צרה ולירידה מצרימה.

 אחרי מהפכת פברואר 1917, משהוסר האיסור מעל הפעילות הציונית ברוסיה, הטיל את עצמו במרץ מחודש לשטף העבודה, ניהל את סיעת הציונים בועדים המדיניים, עמד בראש הסיעה הציונית בעיריה ובקהלה של אודיסה. השתתף בועידה הציונית הכל-רוסית בפטרבורג (אז פטרוגראד ואח"כ לנינגראד), נבחר בה ליו"ר שני ונשא את הרצאתו המלהיבה על ארץ-ישראל. ב-1918 היה ממארגני יהדות אוקראינה, ובכנסיה הכל-יהודית באוקראינה, שנבחר ליושב-ראשה, נלחם במרץ רב בעד ארגון היהודים על בסיס ציוני-לאומי עברי ונגד בחירת האידית כלשון לאומית של היהודים. נבחר לחבר המשלחת של יהודי אוקראינה לועידת השלום בוורסאיל, ומשהצליח ב-1919 לצאת מרוסיה נכנס גם למרכז העולמי הציוני שקם בלונדון בעקב הצהרת בלפור, ובהופעתו במשלחת הציונית לפני "ועדת הארבעה" (הנציגים הראשיים של ארבע המעצמות המנצחות : אנגליה, צרפת, איטליה וארה"ב) שליד ועידת השלום בוורסאיל, הביע את תביעת עם ישראל על ארצו בנאום שנשא בעברית, וזה היה הנאום העברי הראשון שנשמע בועידה בינלאומית ועשה רושם רב, ביחוד בצלילי השפה העברית.

 באותה שנה, 1919, הגיע ארצה והועמד בראש ועד הצירים ובקונגרס הי"ב (1921) נבחר לראש ההנהלה הציונית. עד שנת 1923. בהופעותיו בפני ראשי השלטון הבריטי, שהחלו מסלפים את הבטחת ממשלתם בהצהרת בלפור ומקצצים את כנפי השאיפות הציוניות, התיצב כיהודי גאה ותקיף, ולפעמים אף תקיף יותר מההנהגה המרכזית שבלונדון, על משמר זכויותינו בדרישות ישירות ונמרצות, ללא הסכמה לריסונים ולקיצוצים דיפלומטיים. באותה תקופה המשיך בעבודה מעשית ליצירת עובדות-יסוד, כגון : גאולת קרקעות והקמת נקודות ישוב, ארגון הישוב וביסוס האוניברסיטה, וכן פעל לקידום המוסדות הציוניים המרכזיים שהשתתף מראשית התנועה ביסודם ובניהולם, כגון הקה"ק, אוצר התישבות היהודים ובנק אפ"ק, וכו'.

 לפני הבחרו ליו''ר ההנהלה הציונית השתתף בשליחות הראשונה לאמריקה למען קרן היסוד. בזמן כהונתו כראש ועד הצירים גאל את אדמות עמק יזרעאל, למרות

 התנגדות חריפה מצד חוגים מוסמכים בשל יוקר המחיר, באמרו "אין אונאה לקרקעות" לגבי המטרה הציונית והקונגרס אישר את פעולתו. כפטריוט של ירושלים העביר אליה את המוסדות הלאומיים מתל-אביב.

 בהיות תביעתו הציונית תקיפה יותר מהעמדה הרשמית של המרכז הלונדוני לא נבחר ב-1923 לראשות ההנהלה בארץ והועמד בראש הלשכה הראשית של הקרן הקיימת כנשיאה. מאז הקדיש את כל מרצו הכביר לגאולת הארץ (אך הוסיף להשתתף גם בפעולות כלליות של הישוב והציונות, כגון כחבר ההנהלה המרכזית של בנק אפ"ק, בועד החינוך שליד ההנה"צ כיושב ראשו ואח"כ כיו"ר הועדה לעניני חינוך שליד הועד הלאומי, וב-1935 נבחר לנשיא הועד הפועל הציוני), וכאן, בשטח יצירת הבסיס והעובדות המכריעות, לא היה משום פגם בתקיפותו, אדרבה... ואכן בימי נשיאותו הוגדל שטח אדמת הקה"ק פי מאתיים ויותר. ביזמתו גאלה הקה"ק את עמק יזרעאל, עמק חפר, עמק זבולון (שפלת עכו), אדמת החולה והרבה קרקעות בכל חלקי הארץ, וביחוד בנגב, והשתדל להחדיר את להיטותו וחרדתו לגאולת הארץ לכל אדם מישראל. ביחוד המריץ ליתר מסירות מאז צצה הסכנה של הגבלת השטחים בארץ שליהודים מותר לרכוש בהם קרקעות.

 תקיף היה בדעותיו בכל ענין ציוני ונודע משום כך בכינויו "איש הברזל" ובאמרתו "אין לך דבר העומד בפני הרצון". נלחם לציונות גדולה והתנגד בכל החריפות לתכנית ה"חלוקה" שצצה בשנת 1937, כי לא היה מוכן לוותר בשם עם ישראל אף על אמה אחת מנחלת האבות. וכן התנגד מטעם זה לחלוקת ירושלים לשתי עיריות : ערבית ועברית. גם לנחלה הרוחנית, למסורת ישראל המקודשת, שמר אמונים באורח חייו כל ימיו.

 כן שקד על שמירת זכר העבר של תנועות חיבת ציון והציונות. ביזמתו ובסיועו יצאו שלשת הכרכים של "כתבים לתולדות חיבת ציון וישוב ארץ-ישראל" בעריכת א. דרויאנוב. העלה בנאומיו דמויות של אישים גדולים בציונות. ביזמתו ובהדרכתו הוציאה הקה"ק מחזור ספרי "לנוער" (מונוגרפיות על מקומות בארץ ואישים ומאורעות בציונות ובהתישבות).

 כשמלאו לו שבעים שנה הוציאו מעריציו את נאומיו, חוברותיו וכמה מרשימותיו ב"ספר אוסישקין" ועירית תל-אביב בחרה בו לאזרח-כבוד.

 הופעתו החגיגית האחרונה היתה בקיץ תש"א, ביובל החמשים של המושבה חדרה, בו השתתף לעיני קהל החוגגים בריקוד "שלשת הזקנים" (הוא,<persName> יהושע חנקין</persName> ז"ל ויבל"ח <persName>משה סמילנסקי</persName> ), שהיה לחויה עמוקה לכל הנוכחים והשומעים עליו.

 בערב ראש שנת תש"ב חלה ונפל למשכב, ועל ערש דוי כתב את נאומו ליהודי רוסיה, שנכלל בשידור הישוב ב"קול ירושלים" לרגל הידידות הזמנית ששררה בשנות מלחמת העולם ב' בין ברית המועצות ובין מעצמות המערב, ואז הרשתה ממשלת המנדט ליהודי הארץ להושיט יד דרך גלי האיתר לאחים מנותקים


 וממשלת ברית המועצות הרשתה ליהודים בארצה להאזין לשידור.

 נפטר בירושלים אור לי"ב תשרי תש"ב (2.10.41) ונקבר במערת ניקנור שליד האוניברסיטה העברית בהר הצופים, ליד ארונו של ד"ר<persName> י. ל. פינסקר</persName> , מורו ורבו בחיבת ציון, שהובא לכאן מאודיסה בתרצ"ד.

 על שמו נקראו רחובות בכמה מערי הארץ ומושבותיה, כפר מנחם בדרום, וגוש של שלש נקודות ישוב (דן, דפנא, ושאר ישוב) בשם הכולל "מצודת אוסישקין" בפנה הצפונית של הארץ, והקה"ק קבעה את יום זכרון פטירתו ל"יום קול האדמה" (כינוס ארצי למען הקה"ק ועליה אל קברו - כל עוד לא הפריד שטח זר בין העיר ירושלים ובין הר הצופים).

 צאצאיו : <persName>העו"ד שמואל </persName> (ראה כרך ג', עמוד 1731),

<persName>רחל</persName> אשת פרופ' שמעון (פריץ) בודנהיימר (ראה בכרך זה).

</p></div>
         <div type="bibliogrphy">
            <listBibl>
<bibl>Volume: #5 ,Page: 2359 ,URL: http://www.tidhar.tourolib.org/tidhar/view/5/2359</bibl><bibl>Volume: #5 ,Page: 2360 ,URL: http://www.tidhar.tourolib.org/tidhar/view/5/2360</bibl>
<bibl>Volume: #5 ,Page: 2361 ,URL: http://www.tidhar.tourolib.org/tidhar/view/5/2361</bibl>
<bibl>Volume: #5 ,Page: 2362 ,URL: http://www.tidhar.tourolib.org/tidhar/view/5/2362</bibl>
<bibl>Volume: #5 ,Page: 2363 ,URL: http://www.tidhar.tourolib.org/tidhar/view/5/2363</bibl>
<bibl>Volume: #5 ,Page: 2364 ,URL: http://www.tidhar.tourolib.org/tidhar/view/5/2364</bibl>
            </listBibl>
         </div>
      </body>
  </text>
</TEI>
