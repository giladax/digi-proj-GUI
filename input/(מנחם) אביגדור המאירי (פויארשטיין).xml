<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1260 ,URL: http://www.tidhar.tourolib.org/tidhar/view/3/1260</bibl><bibl>Volume: #3 ,Page: 1261 ,URL: http://www.tidhar.tourolib.org/tidhar/view/3/1261</bibl>
<bibl>Volume: #3 ,Page: 1262 ,URL: http://www.tidhar.tourolib.org/tidhar/view/3/1262</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>(מנחם) אביגדור המאירי (פויארשטיין)</persName>

</head>
         <div><p> נולד בכפר דאווידהזה, מחוז ברג, קארפאטורוסהונגריה (כיום אוקראינה), כ' אלול תר"ן (5.9.1890), לאביו <persName>צבי מאיר פויארשטיין</persName> (בעל אחוזה, תלמידו של <persName>מהר"ם שיק,</persName> ידע את התנ"ך והמדרשים בעל פה, נוסף על ידיעותיו הרבות בתלמוד ובהלכה) ולאמו <persName>הדסה</persName> בת <persName>דוד רושובסקי </persName> (בעל אחוזה בסביבה ההיא, תלמיד-חכם גדול, חובב שפת עבר, מהראשונים בהונגריה שחתמו על עתונים עבריים מרוסיה ומגליציה). בעודו ילד נתיתם מאמו וגדל בבית אבי-אמו, שנתן לו בעצמו את ראשית חינוכו בעברית ובתנ"ך ובחיי החקלאות באחוזתו, לימדו את התנ"ך והמדרשים כחטיבה אחת וזיכהו ברוב הפרסים שהיה מציע לנכדיו הרבים בעד חידות-לשון וחידות-תנ"ך (הפרסים היו : סוס גמד, כלב גזעי וכדומה). למד גם ב"חדר" ובביה"ס העממי ההונגרי שבכפר, ואח"כ בישיבות האידו-בסרמין ופרסבורג.

 בתרס"ה נכנס לגמנסיה שעל-יד בית-המדרש לרבנים ("ניאולוגים" או "ריפורמיים") בבודאפשט (זה היה קורס של המחלקות העליונות בגימנסיה יחד עם לימודי עברית ויהדות במדה גדושה, שהורו הפרופיסורים של המוסד, מגדולי חכמת ישראל באירופה, ובראשם <persName>משה</persName> <persName>בלוך, זאב באכר, דוד קאופמן, יהודה בלאו ויחיאל</persName> <persName>מיכל גוטמן</persName> , - ובעיני האורתודוכסים נחשבה הכניסה למוסד זה כמעט כהמרת הדת).

 בתקופת לימודו שם, בתרס"ז, הופיע שירו העברי הראשון "בן-העתיד" בשבועון הקראקובי "המצפה" בעריכת <persName>שמעון מנחם לזר</persName> ואח"כ שירים ב"השלוח" האודיסאי בעריכת ד''ר <persName>יוסף קלויזנר</persName> ומאמרים ב"הצפירה" הוארשאי בעריכת<persName> פרישמן וסוקולוב</persName> ובשבועון הברליני "העברי" בעריכת הרב<persName> מאיר ברלין</persName> , והעורכים שפרסמו את שיריו הופתעו מהנעימה החדשה והחדישה שהכניס לשירה העברית וניבאו לו גדולות. בו בזמן השתתף בתנועת הסטודנטים הציוניים (בחשאי, כי הנהלת המוסד שלמד בו הקפידה על הקו הפטריוטי ההונגרי ולא סכלה סטיות של "לאומנות" יהודית). משגמר את הגמנסיה לא עלה לתיאולוגיה ללמוד את מקצוע הרבנות, אלא יצא לכתוב בעתונות ההונגרית הפרוגרסיבית והסוציאליסטית (עתונים יומיים וכתביעת) פובליציסטיקה וספרות יפה (בחתימת "קובה אלברט") אך שירים כתב בעברית והשתתף כבר בגלוי בתנועת ההסתדרות הציונית ובעיקר באגודת "מכביה''. תלמידי האוניברסיטה בודאפשט (ההימנון שכתב בשביל אגודה זו בעברית תפס מקום ראשי בכל חגיגות הנוער הציוני בהונגריה במשך עשרות שנים). כתב מאמרים, סיפורים ופיליטונים באונגרית גם בעתונות הישראלית: השבועון הגדול "שויון", שהטיף להתבוללות, נלחם בציונות, אך טיפח את הספרות היהודית בהונגרית ושילם בעין יפה. הירחון העשיר "עבר ועתיד" של הפרופ' <persName>יוסף פאטאי,</persName> השבועון של ההסתדרות הציונית, בתר"ע ערך בבודאפשט שבועון עברי בשם "היהודי", ובאותה שנה הוצגו בהצלחה שנים ממחזותיו על 


 במות-תיאטרון הונגריות, ולהצעת אגודת עתונאי הונגריה הוזמן להשתתף בעריכת עתון פרוגרסיבי בעיר גדולה בדרום-מערב הונגריה, בה ייצגו "בני דת משה" את דעת-הקהל הפרוגרסיבית לעומת השמרנות הקתולית של הכמורה. השתתף גם בעתונים הומוריסטיים, שאחד מהם נערך בידי היהודי<persName> אלכסנדר קורדה</persName> (ביום בעל תואר "סיר", יוצר תעשית-הסרטים האנגלית, מגדולי המקצוע בעולם). בתרע"ב הוציאה ההסתדרות הציונית בהונגריה את הקובץ הראשון של שיריו העבריים, שעורר תשומת-לב רבה בעולם הספרות והבקורת העברית וגילו בו מזיגה של חזון-קדומים והתחיה בת-התקופה. בתרע"ג נשלח מטעם עתון בודאפשטי גדול כעתונאי לקונגרס הציוני הי"א בוינה, ושם התודע לגדולי הסופרים העברים שעד עתה הכירוהו רק מכתביו.

 בפרוץ מלחמת-העולם הראשונה בתרע"ד התנדב לפני הגיע תור גיוסו לצבא ההונגרי, שרת כקצין בחזית הרוסית, נפצע פעמים ובסוף תרע"ו נשבה ונשלח לטחנה שבויים בסיביר. אחרי פרוץ המהפכה ברוסיה חזר בתרע"ח מסיביר לקיוב ואח"כ לאודיסה והתחיל לעבוד בעתון "ברקאי" בעריכת ד"ר יוסף קלויזנר, בקובץ הספרותי "ארץ" בעריכת <persName>ש. צמדו וא. שטיינמן</persName> . בקובץ "משואות" בהוצאת "אמנות" מיסודה של<persName> שושנה</persName> <persName>פרסיץ </persName> ובעריכתו של ד"ד<persName> מ. גליקסון </persName> (באותו קובץ פרסם מחזור שירי מלחמה בשם "טעם מיתה"). באותי זמן הציעה לו הוצאת-ספרים בודאפשטית גדולה לנסוע לגרוזיה המשוחררת שבקאווקאז, לסייר את הארץ וחייה בעזרת ממשלתה ולכתוב ספר כולל על המדינה, אך נענה להצעת הוצאת "אמנות" ונשאר לעבוד בשבילה באודיסה ולתרגם את "מסעי הבארון איש-מינכהאוזן".

 משנתבסס המשטר הקומוניסטי בדרום-רוסיה והוקפאה שם היצירה העברית, עלה ארצה בתרפ"א עם אשתו שנשא ברוסיה, בחבורת 12 משפחות הסופרים העברים (34 נפשות) שקיבלו רשיון יציאה ועליה בהשתדלות <persName>ה. נ. ביאליק ומ. קליינמן</persName> , - והתישב בתל-אביב. השמיע בראשונה את קולו ב"מכתב גלוי למר שפל" שפרסם ב"חדשות הארץ" ("הארץ"), שהסעיר את דעת-הקהל

 ושבעקבותיו הזמינו העורך <persName>ליב יפה </persName> לעבודה קבועה בעתון בתנאי שירסן קצת את עטו למתינות. בו בזמן הציע לו הסופר <persName>אלחנן קלמנסון</persName> (חתנו של הסופר <persName>צבי אליטזר צווייפל</persName> , סניגור החסידות בספרות העברית) עזרה חמרית להוצאת מאמריו החריפים בחוברות מיוחדות, שיצאו בשם "לב חדש". באחת מהן פרסם אותו "מכתב גלוי לנציב העליון" (סיר <persName>הרברט סמואל)</persName> , שבגללו החרימו השלטונות את החוברת ותבעוהו לדין ביפו באשמת הסתה בין העדות ועלבון העם הערבי, ואחרי שבנאום-הסניגוריה שלו על קשרי התרבות והמדע בין היהודים והערבים בעבר הרחוק, השפיע אחד השופטים, שייך ערבי, שלא ידנוהו למאסר, אלא רק למאה לירות קנס.

 בתרפ"ב הזמינוהו <persName>אליעזר בן-יהודה</persName> לעבור לרושלימה ולכתוב בקביעות ב"דאר היום" בעריכת<persName> איתמר</persName> <persName>בן-אבי ואברהם אלמליח</persName> והובטח לו בחוזה חופש גמור לכתיבה בכל הענינים. בעתון זה יסד את ההוספה הספרותית השבועית, שניתן בה מקום ליצירות סופרים ומשוררים צעירים, שבמשך הזמן גדלו והיו לותיקים. אז שינה את שם-משפחתו מפייארשטיין ל"המאירי" (על שם אחד מאבות משפחתו הגאון מנחם המאירי מחבר "בית הבחירה"). באותה שנה הופיעה בהוצאת <persName>שטיבל</persName> בוארשה בתרגומו לעברית קלאסית הדרמה השירית הקלאסית "חזון האדם", של אימרה מאדאץ' (עלילת אדם הראשון ויעוד האדם ומלחמת-חייו בעולם) וקיפל בעד התרגום אגרת-הצטיינות מהאקדמיה ההונגרית. בהונגריה נקראו ארגוני-נוער ציוניים על שמו וזכה לתהלות בדעת-הקהל היהודית והכללית, אך היה חריף מדי בשביל עבודה קבועה בעתונות, שהשתדלה לזרום לאט באפיק הפשרנות של שאננות שובע וסיפוק, ואף בצמרת העסקנות של חיי הספרות והתרבות לא נמצא לו מקום מטעם זה, אך את כשרונו לא יכלו אף מתנגדיו לשלול ממנו, ואת פרשת חייו אפשר לציין בשורה של יצירותיו: בתרפ"ג - באפותיאוזה "קיבוץ גלויות" בהוצאת הקה"ק ו"קופת הספר", תרגומו ועיבודו של "מסעי הבארון איש-מינכהאוזן" בהוצאת "אמנות" ; בתרפ"ה - "תחת שמים אדומים" (סיפורי מלחמה), "חלב אם" (שירים); בתרפ"ו "קשת יעקב" (סיפורי מלחמה); בתרפ"ז - הוציא את הירחון "המחר" לבקורת צבורית תוקפנית; בתרפ"ח - "בשם רבי ישו מנצרת" (סיפורי מלחמה); בתר"ץ - יומן המלחמה "השגעון הגדול" (שחלק ממנו הופיע קודם לכן בהמשכים ב"הארץ", תורגם לכמה שפות אירופיות ויצא במהדורה שניה בשנת תש''ו), "בין שיני האדם" (נובילות קצרות מחיי המהפכה ברוסיה); בתרצ"א - "מסע באירופה הפראית" (בהמשכים ב"דאר היום"); בתרצ"ב - יומן השבי "בגיהנום של מטה", הדרמה "מסדה" (בירחון "ביתר" בעריכת פרופ' <persName>י. קלויזנר)</persName> , בתרצ"ג - הספר ההומוריסטי "חכמת הבהמות" (באותה שנה השתתף באורח-כבוד בקונגרס "פאן" העולמי בבודאפשט כנציג ארץ-ישראל העברית); בתרצ"ד - "ספר השירים" הכולל בהוצאת<persName> י. ל. גולד</persName>


 ברג; בתרצ"ה - הרומן הארצישראלי "תנובה" על רקע חיי הקיבוצים והחוברת "הפאשיזם ושיאו - המלחמה": בתרצ"ז - "איך נוצרה הספרות" (בהמשכים בעתון "במעלה") והחוברת "על הדם"; בתרצ"ח - "מסע באירופה הפראית" בצורת ספר והחוברת "לקראת מדינה עברית" (א. המוכשרים אנו למלכות ? ב. בגלות יהודה); בתש"א - ספר אסטרונומיה פופולרית "היקום" (בהמשכים ב"במעלה"); בתש"ב - "העברי הקדמון" (מחקרים במקורות השפה העברית הקדומה); בתש''ד - "המוקד הרם" (שירים), "בין לילה ללילה" (סיפורים), סדרת השירים "חלומות של בית רבן" והספר לילדים "פינוקיו בארץ-ישראל"; בתש"ה - התרגומים "הקרדום מוואנדסבק" לארנולד צוייג, "תולדות יהודי פולין" לד"ר מאהלר, "אי האושר" למוריץ יוקאי, "ילדי המרתף" לקורולנקו, "גורים" למרים זינגר, "הרפתקה ביפן" למכס ברוד וסיפורי-ילדים של ליוסה כהן, ורשימות ומאמרים בעתונים ובכתבי-עת בזמנים שונים: בתש"ג - הרומן הגדול "המשיח הלבן".

 בשנת תרפ"ז יסד את התיאטרון הסאטירי העברי הראשון "הקומקום" יחד עם הצייר <persName>פסח עיר-שי, מ.</persName> <persName>כרמי וא. דונאת </persName> (שהיה הקונפרנסיה העברי הראשון). תרגומיו לתיאטרונים: בשביל התיאטרון העברי "לילי גרין" (מהונגרית, מאת אימרה פילדש). בשביל "אהל": "ירמיהו" (סטיפאן צוייג), "מות דאנטון" (ביכנר), "החייל האמיץ שוייק" (יארוסלאב האשק), "הורדוס ומרים" (הלפרין), "הארפאגון" (מולייר), "מזימה ואהבה" (שילר), "מסע לגיהנום" (אפל), "בדרכי החיים" (זילאהי), "השניים" (לובה), "מי חכם וידע" (פושיי). בשביל "הבימה": "המגפה הלבנה" (קארל צ'אפק), "האנוסים" (מכס צוייג), "אבות ובנים" (ורנר), "קונצרט" (הרמן באהר), "השד" (פרנץ מולנאר), "האם" (קארל צ'אפק), "בסנטוריום" (מכס צוייג), "גלוריוס" (לאנגר), "בגרות" (פודור), "שאול ודוד" (מכס ברוך), "המכבים" (גולדפאדן), "משפחת היינה" (סמי גרונימן), "גליקל פון האמלן" (עיבוד דרמתי של ספר זכרונותיה). "משחק בארמון" (פרנץ מולנאר) בשביל התיאטרון הקאמרי. "הנשים מסלשטיה", רומן (קלמן מיקסאת) בהוצאת "אמנות", "הקדוש" (קונראד פרדיננד מאייר) בהוצאת שוקן.

 בשנת תש"ח תרגם את שיריו הישראליים של היינה (בהוצאת "סיני") ומכין לדפוס את "מזרן הקבר" של ישראל זאנגוויל (בהוצאת "גזית"), מכין לדפוס "מהפכה ביער-עד" לילדים (בהוצאת טברסקי). נמנה על משתתפי האנציקלופדיה העומדת להופיע בהוצאת "מסדה" (המדור שלו: הספרות ההונגרית), והאקדמיה ההונגרית עומדת להוציא בתרגומו לעברית את האנתולוגיה של השירה ההונגרית. בתש"ח כתב רומן על תקופת-הזהב היונית בשם "סודו של סוקראטס" (מוכן לדפוס).

 בשנת תרצ"ו קבל פרס ביאליק, ובשנת תש"ד פרס נורדאו. כתב למעלה מאלף מאמרים בעתונות ובכתבי עת על פוליטיקה, אסתטיקה, סאטירה, בקורת

 תיאטרון, מוסיקה ואמנות-הראוה (ציור, פיסול וכדומה). וכן נתן הרצאות בכל רחבי הארץ בכל שאלות הספרות, האמנות, החברה והפוליטיקה.

 אך אף פעם לא היה חבר בשום מפלגה. נוטה להשקפת עולם סוציאליסטית.

 נתמנה ע"י ממשלת ישראל (באב תש"ח) לעורך ומסגנן המסמכים והפרוטוקולים של הממשלה.

 בתו <persName>אסתר</persName> (שרתה 31/2 שנים באט"ס במלחמתהעולם השנית והשתתפה בהצגות התיאטרון הצבאי "אנזה". בצבא ישראל (בתש"ח) - מפקדת ארצית של הח"ן (חיל נשים) במשטרה הצבאית).

</p></div>
         <div type="bibliogrphy">
            <listBibl>
<bibl>Volume: #3 ,Page: 1260 ,URL: http://www.tidhar.tourolib.org/tidhar/view/3/1260</bibl><bibl>Volume: #3 ,Page: 1261 ,URL: http://www.tidhar.tourolib.org/tidhar/view/3/1261</bibl>
<bibl>Volume: #3 ,Page: 1262 ,URL: http://www.tidhar.tourolib.org/tidhar/view/3/1262</bibl>
            </listBibl>
         </div>
      </body>
  </text>
</TEI>
