<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2271 ,URL: http://www.tidhar.tourolib.org/tidhar/view/5/2271</bibl><bibl>Volume: #5 ,Page: 2272 ,URL: http://www.tidhar.tourolib.org/tidhar/view/5/2272</bibl>
<bibl>Volume: #5 ,Page: 2273 ,URL: http://www.tidhar.tourolib.org/tidhar/view/5/2273</bibl>
<bibl>Volume: #5 ,Page: 2274 ,URL: http://www.tidhar.tourolib.org/tidhar/view/5/2274</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>(שלמה) אבא אבן (אוברי אבן)</persName>

</head>
         <div><p> נולד בקייפטאון, דרום-אפריקה, כ' אדר תרע"ה (6.3.1915), לאביו <persName>אברהם מאיר</persName> (ממשפחת בני תורה מהעיירה יאנישקי או יאנישוק שבליטא, ואף הוא עצמו בןתורה, משכיל עברי וציוני, שהיגר בנעוריו לדרוםאפריקה, עסק שם במסחר ובפעילות ציונית והיה ממיסדי העתון "זייוניסט ריקורד") ולאמו <persName>אלידה</persName> בת <persName>אליהו זאב</persName> <persName>זקס (זק"ש)</persName> (גדול בתורה ומשכיל עברי, גם הוא יליד יאנישקי, שהיגר לדרום-אפריקה ואח"כ עבר ללונדון). בילדותו נתיתם, מאביו ועבר עם אמו ללונדון, שם קיבל חינוך יהודי ועברי בהדרכת הסבא אבי אמו. בשנות לימודיו בביה"ס התיכון היה חבר פעיל בארגון-נוער ציוני. כתב ודיבר עברית, התקרב לארצישראליים המבקרים בלונדון והיה פעיל למען טיפוח הלשון והתרבות העברית בין הנוער היהודי בלונדון. גמר בהצטיינות משולשת את לימודיו במדעי המזרח באוניברסיטת קיימברידג', המשיך לחקור בספרות פרסית וערבית, ב"תור הזהב" של השירה העברית בספרד, הגיע לשליטה בשפה אנגלית

 רהוטה ומלוטשת להפליא וגם בצרפתית ובגרמנית וזמןמה היה מרצה לשפות מזרחיות באוניברסיטת קיימברידג'. היה חבר מועצת ציוני אנגליה וציר לקונגרסים הציוניים ב-1937 וב-1939.

 משפרצה מלחמת העולם ב' התנדב לצבא הבריטי ונשלח למזרח התיכון. סייר ארוכות במצרים, עברהירדן וארץ-ישראל. שירת זמן-מה כמרצה וסגן מנהל למרכז הלימודים הערביים שהקימה המפקדה הבריטית בירושלים בשביל קצינים מיועדים לתפקידים מינהלתיים ומדיניים במזרח התיכון הערבי, כצנזור לערבית ועברית ליד המפקדה העליונה בקאהיר, ומשהוכרו כשרונותיו ליותר ממלמדות ובלשנות הועלה לדרגת מייג'ור ונתמנה לקצין קשר עם הישוב העברי.

 ב-1945 נשא לאשר, את <persName>שושנה</persName> (סוזי) בת המהנדס <persName>שמחה אמב"ש</persName> (ר''ת: אני מאמין באמונה שלמה) (יליד

 יפו, מראשוני הפועלים בביהח"ר ל. שטיין ביפו, אח"כ מנהל כללי של מפעלי החשמל והמים באזור תעלת סואץ באיסמעיליה ותושב קאהיר) ואשתו <persName>לאה</persName> בת<persName> יחיאל מיכל</persName> <persName>שטיינברג</persName> ממוצא (ראה עליו בכרך ב', עמוד 576).

 אחרי תום מלחמת העולם השנייה הוצעו לו תפקידים בשירות הבריטי אך הוא סירב ונכנס לשירות הסוכנות היהודית. באותה שעה ישבו מנהיגי המחלקה המדינית של הסוכנות במאסר בלטרון, והוא הוזעק להשתתף במאבק המדיני החליף שהתחולל נגד מדיניות הספר הלבן לאחר תום המלחמה. הסוכנות מינתה אותו לתפקיד ההסברה המדינית בלונדון. נוסף על תפקידיו הרשמיים עסק בעבודות מדעיות וספרותיות. בין השאר פרסם אז את תרגומו האנגלי לספר "יומן שופט מצרי" (מחיי הפלחים במצרים) מאת הסופר המצרי תופיק אלחכים. הרצה לפעמים במכון הבריטי לענינים בינלאומיים "צ'אטאם האוז" והשתדל להסביר את הציונות והבית הלאומי היהודי כגורם חיובי לטובת אנגליה במזרח הקרוב.


 לפי יודעי דבר היו לו סיכויים מזהירים הן בהוראה אוניברסיטאית והן בשרות הדיפלומטי הבריטי. אך משנתגלה ב"שבת השחורה" (29 ביוני 1946) המפנה החד והדוקר של המדיניות הבריטית נגד שאיפות התקומה של עם ישראל בארצו, נטש את הסיכויים הללו. שרף את הקשר אל העבר ההוא והתיצב בגלוי ובשלמות לשרות המדיני של התנועה הציונית.

 שימש מקשר מטעם הסוכנות היהודית ליד ועדת החקירה לעניני ארץ-ישראל מטעם ארגון האומות המאוחדות, נתן הדרכה מדינית-דיפלומטית להופעות היהודיות בפני הועדה באמריקה, באירופה ובארץ וייצג את העמדה הציונית בכבוד ובכשרון. אח"כ ייצג אותה בהופעות בפני עצרת האו"ם בדיונים על עתיד ארץ-ישראל וחלק רב לו - בהופעתו כמדינאי בעל שיעור קומה, הראוי שמדינה ממש תעמוד מאחוריו - בקבלת ההחלטה על יסוד מדינה יהודית בחלק של הארץ בהתאם להצעות ועדת החקירה, שעזר בפעולתו להכנתן.

 משנוסדה מדינת ישראל נתמנה לנציגה ליד האו"ם, פעל בהצלחה למען קבלתה כחברה באו"ם והמשיך לפעול כנציגה הרשמי ובכל השאלות והדיונים יצג את העמדה הישראלית במיטב הסגולות הדרושות לתפקיד הקשה והאחראי.

 ביולי 1950 נתמנה, למשרד, נוספת בתור שגריר ישראל ליד ממשלת ארה"ב בוואשינגטון וממלא את שני התפקידים במכסימום ההצלחה האפשרית וכן בהופעותיו באספות ובמסיבות יהודיות בארה''ב.

 פרסם מאמרים בעברית, ערבית ואנגלית על נושאים מדיניים ובלשניים.

 בנו: <persName>עלי.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2271 ,URL: http://www.tidhar.tourolib.org/tidhar/view/5/2271</bibl><bibl>Volume: #5 ,Page: 2272 ,URL: http://www.tidhar.tourolib.org/tidhar/view/5/2272</bibl>
<bibl>Volume: #5 ,Page: 2273 ,URL: http://www.tidhar.tourolib.org/tidhar/view/5/2273</bibl>
<bibl>Volume: #5 ,Page: 2274 ,URL: http://www.tidhar.tourolib.org/tidhar/view/5/2274</bibl>
            </listBibl>
         </div>
      </body>
  </text>
</TEI>
