<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2548 ,URL: http://www.tidhar.tourolib.org/tidhar/view/6/2548</bibl><bibl>Volume: #6 ,Page: 2549 ,URL: http://www.tidhar.tourolib.org/tidhar/view/6/2549</bibl>
<bibl>Volume: #6 ,Page: 2550 ,URL: http://www.tidhar.tourolib.org/tidhar/view/6/2550</bibl>
<bibl>Volume: #6 ,Page: 2551 ,URL: http://www.tidhar.tourolib.org/tidhar/view/6/2551</bibl>
<bibl>Volume: #6 ,Page: 2552 ,URL: http://www.tidhar.tourolib.org/tidhar/view/6/2552</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אבא כהן (כגן)</persName>

</head>
         <div><p> נולד בי''ח בתמוז תרל''ח (1878) בכפר דנו שבפלך פסקוב ברוסיה.

 לאביו<persName> יצחק</persName> (סוחר יערות, ממשפחת סוחרים אמידה) ולאמו <persName>רבקה</persName> בת <persName>אבא ליבמן.</persName>

 בהיותו בן ארבע נאסרה על הוריו, בפקודת השלטונות, הישיבה בכפר (מגזירות השלטון הצארי על היהודים), ואז השתקעה המשפחה בעיר ויטבסק שברוסיה הלבנה. למד תורה בחדרים ולימודים כלליים ברוסית מפי מורים פרטיים ובן 12 עמד בבחינה ונתקבל למחלקה השניה של הפרו-גימנסיה בויטבסק, אך הוריו התנגדו מראש להשתלמותו בלימודי חול בדרגה גבוהה יותר, כאשר אמו השתוקקה לראותו בשררה הגבוהה ביותר בציבור היהודי, בכהונת רב. בינתיים גילה את נטיתו לפעילות ציבורית כשיסד בגיל 14 אגודת "גמילות חסד", שנמצאו לה במהרה חברים ועסקנים מבוגרים

 וקיבלה אישור חוקי מהשלטונות. בן 16 ניסה להתקבל כתלמיד בסמינר הממשלתי למורים ברוסית לילדי היהודים, שהיה קיים בוילנה (בשביל יהודי דרום-רוסיה היה קיים מוסד דומה בז'יטומיר), ובדרך זו אמר להשתלם בהשכלה כללית בלא להזדקק לתמיכת הוריו שהתנגדו לשאיפתו זו, אך לא נתקבל. אח"כ התכונן לבחינות כניסה לטכניון בריגא, הצליח בבחינות ונתקבל כתלמיד מן המנין ואף התחיל ללמוד, אך הוריו מנעו כל תמיכה ממנו ובסוף הוכרח להפסיק את לימודיו ולחזור הביתה. המשיך בלימודי תורה ובעסקנות בחברת "גמילות חסד" שיסד, ומשקמה התנועה הציונית התמסר לפעולות למענה (הפצת השקל, בולי הקה"ק, תעמולה וכו'). נתקבל לעבודה בתור פקיד בבית-המסחר לאריגים של מרקוביץ ושניאורזון, ארגן את צעירי הפקידים המסח


 ריים בחוג לתרבות. השכר הירוד ותנאי-העבודה הקשים קירבוהו לסוציאליסטים והיה מתלמידיו של אחד מגדוליהם ואף החל בארגון חבריו לשביתה, והמשיך גם בעבודה ציונית. בגלל השתתפותו באספות חשאיות שמו עליו אנשי הבולשת את עיניהם לרעה וכשחיפשו ומצאו אצלו חומר בלתי-לגאלי נעצר ונשפט לששה חדשי מאסר. אחרי שחרורו המשיך בעבודה כפקיד, ארגן את האגודה הראשונה של. פקידי בתי-המסחר בעירו, שבמועדונם עסקו בפעולות תרבותיות וסוציאליסטיות. בינתים הגיע לגיל חובת השרות בצבא ובהשתדלות הוריו קיבל. כרטיס "פסול" ופטור מהשרות. ארגן את השביתה הראשונה של הפקידים, וכשנכשלה השביתה פוטר מעבודתו בתור מהפכן ומארגן שביתות.

 בזמן היותו מחוסר עבודה אירע באביב 1901, שבדליקה שפרצה בויטבסק היו נזקים גדולים ברכוש ואבידות בנפש (אף ילדים נשרפו) משום שלא היו כבאים מספיקים וזרם המים לא היה חזק למדי. אז התנדב לגדוד הכבאים, כדי להשתתף בפועל במקרים דומים במניעת אסונות. בעקב צעדו זה הוכר שוב כ"אדם מן הישוב" וכבחור ממשפחה מכובדת ההולך בדרך אבותיו ושוב קיבל משרת פקידות בפירמה אחרת לאריגים. מעתה לא עסק עוד בסוציאליזם ובמהפכנות, אבל המשיך בעבודה ציונית והשתתף בועידת ציוני רוסיה שהתכנסה במינסק ברשיון השלטונות.

 ב-1905 נשא לאשה את<persName> סוניה</persName> בת הרב<persName> מאיר פרדקין</persName> מדווינסק. אחרי החתונה נעשה סוחר עצמאי והיה הסוכן הראשי של הפירמה גברנצוב-דשקוב. הצליח בעסקיו והיה מהפעילים בעניני הציבור היהודי ובציונות. המשיך גם בפעולתו בתור כבאי מתנדב במקרי דליקה, השתתף בועידות ארציות של הכבאים, רכש כבוד לשם ישראל בהתנהגותו האמיצה בפעולות הצלה וקיבל אותות-כבוד מהשלטון.

 ב-1915 עבר עם משפחתו לחארקוב ונכנס בתור שותף למכרה-פחם בסלביאנו-סרבסק שבאגן הדונייץ. באותו זמן התרכזו בחארקוב הרבה פליטים יהודים מגלילות הספר, שנמלטו או שגורשו (בתור יהודים "חשודים בקשרים עם האויב") מאזורי החזית, והוא התמסר לפעולות העזרה לפליטים בחומר וברוח ובארגון מוסדות לחינוך ילדיהם (גן ילדים, בית-ספר, גימנסיה ושיעורי-ערב לעברית מטעם "תרבות") ונבחר לחבר ועד החוג של "תרבות" וליו"ר ועד ההורים של הגימנסיה, וכן למזכיר-כבוד בגימנסיה הפרטית על שם דנצ'נקו (בשני המוסדות למדו ילדיו), גם בחארקוב נתקבל אחרי בחינה לכבאי מתנדב והוטל עליו התפקיד להדריך את הכבאים בטחנה של האחים מולדבסקי.

 כשהשתלטו הבולשביקים על חארקוב והסביבה "שחררו" אותו מרכושו ומתפקידיו בעסקנות ציבורית וציונית ואף סגרו את הגימנסיה העברית, ועל כל אלה הוסיפו לו פסק-דין לששה חדשי מאסר ב"עוון" פעילות ציונית. מששוחרר מהמאסר נתקבל לעבודה בתור מבקר הרכבות בתחנה המרכזית בחארקוב. אך הזדמנות זו, שניתנה לו להשתלב בחיים החדשים של המהפכה,

 לא הקסימה אותו ובלבו גמלה ההחלטה לעזוב את רוסיה ולעלות ארצה. וכשנרשמו הפליטים מאזורי הספר שנותקו מרוסיה לרפטריאציה לארצותיהם, עלה בידו להרשם ביניהם, ולפני התיצבו לחקירה ולבדיקה בפני אנשי הבולשת (צ'קא) בטרם יעזוב את רוסיה, ראה צורך לשרוף את היומן שניהל מבחרותו ועד מהפכת 1917, לבל יפול בידי הבולשים פן יתגלה להם מתוכו שהוא אינו "פליט פולני" ושהיו לו קשרים עם כל מיני "פרצופים חשודים" בציונות. כך עלה בידו לעבור בשלום את הבקורת ולקבל את הרשיון להשתחרר מ"ארץ החופש", ואחרי שני חדשי טלטולים ברכבות-משא עם שיירה של פליטים חוזרים הגיע עם משפחתו ב-1921 לוילנה וביקש במשרד הארצישראלי סרטיפיקט לעלות ארצה. אך מאחר ששערי הארץ היו אז סגורים כמעט, הסתדר בעבודה זמנית בעזרתו של הד"ר <persName>ויגודסקי,</persName> שעזר לחלוצים מרוסיה שעברו דרך וילנה, ובעזרתו נתקבלו שני בניו ללמוד בגימנסיה הפרטית של אפשטיין. כעבור שנתים פרסמו השלטונות הפולניים פקודה, שכל פליטי רוסיה חייבים לעזוב את פולין, ואחרי השתדלות של המשרד הארצישראלי הוילנאי במרכז שבווארשה ניתנו סרטיפיקטים לחלוצים הפליטים. ביחס אליו היתה התנגדות מיוחדת במשרד בווארשה, אך בסוף ניצח הרצון הטוב וגם הוא זכה בסרטיפיקט, ולבנו הבכור <persName>זלמן </persName> נתן <persName>נחום סוקולוב </persName> מכתב המלצה למען סידורו בארץ. נסע עם משפחתו בשיירה דרך וינה, שם ביקרו את קבר הרצל, והפליגו מטריאסט באנית-המשא "אפריקה", שמסעה עד לחופי הארץ ארכה 18 יום.

 ב-10 במאי 1923 הגיע ארצה עם משפחתו דרך נמל יפו והתחיל את מסלול חייו כחלוץ. נרשם בלשכת העבודה ובהתחשב במצבו כבעל משפחה גדולה ניתנה לו העדפה כל שהיא כשליחה לעבודה, אף כי במצב הכלכלי הקשה היו גם לו הרבה ימים של אבטלה. עבד ביישור החולות בלב תל-אביב, בחפירת בורות ותעלות, ובהשתדלות <persName>מאיר דיזנגוף</persName> הסתדר בעבודה בסלילת כבישים בעיר, ואחרי ימי עבודה מפרכת למד בשעורי ערב, ומששלט בשפה העברית נתמנה מטעם הועד הלאומי בתור פקיד לקבלת פני עולים בנמל יפו ובקרנטינה, אך משחל צמצום בעליה פוטר ממשרתו.

 בעת השטפון הגדול בשכונת ברנר בחורף 1925 נקרא לעזור בהצלת הנפגעים ורכושם הדל, ואז צץ בו הרעיון בדבר הצורך ליסד בתל-אביב גדוד מכבי-אש מתנדבים שיהא מוכן לעזרה במקרי דליקות ובפגעיטבע אחרים. הצעתו בענין זה נתקבלה על דעת ראש העיר <persName>מאיר דיזנגוף </persName> ואחרי התיעצות בהשתתפות המהנדס העירוני <persName>הרשקוביץ </persName> ז''ל וקצין המשטרה <persName>חיים אלפרין</persName> הוחלט על ארגון גדוד הכבאים ופורסמה קריאה לגיוס מתנדבים, וב-1927 נבחרה ההנהלה הראשונה, והוא, אבא כהן, נתמנה ל"בראנד-מייסטר", היינו מנהל טכני, ואחרי שנה, לרגל יובלו למלאות לו 50 שנה, נבחר לקצין-כבוד של מכבי-אש מתנדבים בתל-אביב. הדרך לא היתה סוגה בשושנים. התושבים, יוצאי ערים ועיירות מגולת מזרח-אירופה, לא בנקל עיכלו את המחשבה,


 שיהודים יטלו עליהם את התפקיד של "פוז'ארניקים", שבמולדת הישנה היה זה עיסוק גויי מובהק, עם מדים ותרגילים ומשמעת. גם האמצעים היו דלים מאד: צריף ב"עיר העתיקה" של תל-אביב, ליד מגדל המים ובית הועד של שכונת תל-אביב (ליד הצטלבות שדרות רוטשילד ורחוב נחלת בנימין) ואמצעי כיבוי והובלה פרימיטיביים. אבל עסקנים נבונים והנוער ידעו, כי כאן אנו בונים חיים עצמאיים ועלינו להתקין את כל השרותים החיוניים בכוחות עצמיים, בלא לסמוך על עזרתו של הגוי, כשם שגם בעניני הגנה איננו סומכים על רחמי זרים, ומשהוכיח הגדוד את יעילותו החיונית במקרי דליקות ושטפונות גברה והלכה הבנת הצבור כלפי הגדוד ודרישותיו של ה"בראנד-מייסטר", על יסוד נסיונו וידיעותיו מפעולתו ברוסיה, מצאו אזנים קשובות יותר ויותר. הציוד החולף בחדיש ומשוכלל, ואחרי שנים רבות של מחנק וצפיפות בצריף ה"היסטורי" עבר הגדוד למעונו הנרחב והמשוכלל שברחוב באזל, בצפון העיר. ובמשך השנים עזר בעצה ובהדרכה לאגודות מכבי-אש מתנדבים שנוסדו, לפי דוגמת תל-אביב, בהרבה מקומות בארץ, ובמלחמת העולם השניה ובמלחמת השחרור השתלבו חניכיו במערכת ההתגוננות האזרחית להצלת רכוש ונפשות מבתים שהופצצו ולכיבוי דליקות ואף למניעתן באמצעי זהירות מוקדמים. ב-1935 ביקר בפולין ובלטביה ונתקבל בכבוד רשמי, כאבי הכבאות בארץישראל, על-ידי אגודות הכבאים בערים שביקר בהן, וכן קיבל אות-כבוד מאת ממשלת קובה ובתל-אביב עשה רושם במרץ שבהופעתו ובמדיו הרשמיים כ"גנרל", כמצביא במלחמת האדם באסונות ובפגעים, וכשפרש מהשרות לעת זקנה נתכבד בתואר נשיא-כבוד של מרכז אגודות מכבי-אש מתנדבים בישראל.

 גם ב"הגנה" היה פעיל מאז בואו ארצה. בתקופה מאוחרת יותר שירת כמקשר וביתו שימש מקום לפגישות חשובות של המפקדים, ואף את בניו חינך למסירות בשרות ה"הגנה", ושנים מהם - <persName>זלמן ואהרן </persName> התגייסו לפי צו המוסדות הלאומיים לשרות במשטרה המעולה; ואת הידיעות בנשק ובסדר צבאי שרכשו שם הקנו אח"כ לנוער בשורות ה"הגנה", ובתקופת ההעפלה היה יוצא גם הוא לחוף הים ומשתתף בהורדת מעפילים מהאניות בחשכת הלילה.

 פעל גם בשטחים אחרים של עסקנות צבורית. לפנים כחבר הנהלתה של אגודת דרי אהלים וצריפים, אח"כ חבר הועד של "שכונת העם", של "מטבח עם" ושל האגודה לעזרת חולי-רוח, ובכל התפקידים הללו נודע כאיש בעל מרץ ותבונה ובעל כח משכנע ומעורר לפעילות. משבנה את ביתו בצפון תל-אביב הפעיל את הצבור המסורתי שבסביבה לבנית בית-הכנסת המרכזי לשכונות הצפון והנו בו גבאי ראשי.

 בניו: <persName>זלמן</persName> (נהג ב"דן"), <persName>אליהו</persName> (לפנים מהמפקדים הגבוהים ב"הגנה" וכעת אלוף בצה"ל), <persName>אהרן </persName> ז"ל (נפל בנגב ב-2.3.49),<persName> מרדכי</persName> (היה חבר קיבוץ דליה), <persName>מאיר</persName> (פקיד גבוה בחברת "מקורות").

</p></div>
         <div type="bibliogrphy">
            <listBibl>
<bibl>Volume: #6 ,Page: 2548 ,URL: http://www.tidhar.tourolib.org/tidhar/view/6/2548</bibl><bibl>Volume: #6 ,Page: 2549 ,URL: http://www.tidhar.tourolib.org/tidhar/view/6/2549</bibl>
<bibl>Volume: #6 ,Page: 2550 ,URL: http://www.tidhar.tourolib.org/tidhar/view/6/2550</bibl>
<bibl>Volume: #6 ,Page: 2551 ,URL: http://www.tidhar.tourolib.org/tidhar/view/6/2551</bibl>
<bibl>Volume: #6 ,Page: 2552 ,URL: http://www.tidhar.tourolib.org/tidhar/view/6/2552</bibl>
            </listBibl>
         </div>
      </body>
  </text>
</TEI>
