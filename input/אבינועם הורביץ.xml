<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2297 ,URL: http://www.tidhar.tourolib.org/tidhar/view/5/2297</bibl><bibl>Volume: #5 ,Page: 2298 ,URL: http://www.tidhar.tourolib.org/tidhar/view/5/2298</bibl>
<bibl>Volume: #5 ,Page: 2299 ,URL: http://www.tidhar.tourolib.org/tidhar/view/5/2299</bibl>
<bibl>Volume: #5 ,Page: 2300 ,URL: http://www.tidhar.tourolib.org/tidhar/view/5/2300</bibl>
<bibl>Volume: #5 ,Page: 2301 ,URL: http://www.tidhar.tourolib.org/tidhar/view/5/2301</bibl>
<bibl>Volume: #5 ,Page: 2302 ,URL: http://www.tidhar.tourolib.org/tidhar/view/5/2302</bibl>
<bibl>Volume: #5 ,Page: 2303 ,URL: http://www.tidhar.tourolib.org/tidhar/view/5/2303</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אבינועם הורביץ</persName>

</head>
         <div><p> נולד בט"ו בטבת תר"ן (1890) בגדרה לאביו הבילויי <persName>צבי בן יעקב</persName> (ראה כרך א', עמוד 484) ולאמו <persName>לאה</persName> (כרך ב', ע' 654) בת <persName>יהושע דב ויהודית בנינסון </persName> (כרך א', ע' 397). התחיל ללמוד בחדר ואח"כ בביה"ס משנוסד במושבה. הצטיין מילדותו במתימטיקה ובפיסיקה להלכה ולמעשה. בגיל שבע כבר נודע במושבה כבעל ידי זהב בתיקון

 שעונים ומכונות-תפירה. בגיל עשר כבר שלח יד, עם חברו<persName> עמרם</persName> (בן הבילויי <persName>יעקב שלמה) חזנוב</persName> בעבודות נועזות ומורכבות יותר. מקופסאות-פח, עופרת וחלקימסמרים בנה מכונת-קיטור, משאבה ומגדל-מים במיניא

 טורה, והצעצועים פעלו כדרוש בהפקת כח, בשאיבה ובמילוי הבריכה. כן בנו מיניאטורה של בית אבנים, כדוגמת הבתים החדשים שנבנו אז במושבה, בגודל 1/2x1/2x1 מטר, מאבני-גזית זעירות מסותתות להפליא, חלונות ודלתות במיטב מלאכת הנגרות ושלד עץ לגג. אחד העם שביקר אז במושבה דרש לשלוח את הבנין כמו שהוא לתערוכה העולמית שהתקיימה אז (1900) בפאריס ואנשים החלו לחפור מסביב כדי להטעין את הבנין עם הקרקע שמתחתיו לתוך ארגז למשלוח. אך בלילה בחרה לה חתולה את הבית להמליט בו את גוריה והצליחה להדחק פנימה בפתח, ומשלא יכלה לצאת השתוללה בזעמה והרסה את הבנין, לרגזו הרב של אחד העם.

 משגמר את ביה"ס העממי אמר אביו לשלחו למקוה ישראל להשתלם בחקלאות, אך דעת הקהל במושבה דרשה, שאבינועם ישתלם במכונאות, שגילה בה כשרון ונטיה, והאב נעתר ושלח אותו זמנית לביהח"ר למכונות של <persName>ל. שטיין</persName> ביפו. והנה פרצה בבית-החרושת שביתה הראשונה בארץ - וכשהופרה על-ידי פועלים אחדים ונכשלה, סירב הנער לחזור ולעבוד עם מפירי שביתה. בן 16 נכנם לעבוד כשוליה במחלקת המכונות של יקב ראשון לציון ובמהרה עלה לדרגת סגנו של המכונן הראשי ושכרו עלה מפראנק אחד ליום לשלשה ואח"כ לחמשה, ותוך כך חי בצמצום וחסך להוצאות לימוד בעתיד. והנה פרצה ביקב השביתה הגדולה של הפועלים בדרישה מאת הבעלים - חברי אגודת הכורמים להעלות את שכרם, ואבינועם בן ה-17, אם כי היה בנו של כורם, נבחר מטעם הפועלים לועד השביתה, כי נתגלה כעקבי ואחראי למעשיו כמו מבוגר.

 ושוב גברו דרישות אנשי גדרה על אביו, שישלח אותו להשתלמות בהנדסה מכונאית בצרפת, ויעקב שלמה חזנוב אף טען: "אדיסון אתה מונע מעמנו ומארצנו !" למפצירים הצטרפו גם אחי אמו, <persName>עמנואל בנינסון</persName> , שביקר אז בארץ אחרי גמרו את האוניברסיטה בנאנסי שבצרפת <persName>וזלמן דוד לבונטין</persName> והד"ר<persName> חיים חיסין</persName> , שבניהם עמדו לנסוע גם הם ללמוד בצרפת, ואז ויתר האב על חלומו לראות את בנו כאיש-האדמה והרשה לו לנסוע.

 ב-1908 נסע לנאנסי, בכספי חסכונותיו משכר עבודתו, יחד עם<persName> הלל לבונטין ואלכסנדר חיסין</persName> (ז''ל), ונתקבל לאוניברסיטה, והשלשה גרו יחד בחדר צר בעלית גג וחיו ב"קומונה" במשק-בית דל בניהולו של הלל לבונטין. אבינועם הצטיין בלימודים, אך לא יכול לעמוד באקלים הקר ללא לבוש מתאים, ובעקב הצטננות נפל למשכב והרופאים פקדו עליו לצאת מצרימה לפחות לשנה אחת. ואכן נסע ב-1911 אל דודתו אחות אמו<persName> בלה ויסמן</persName> (כרך ב', ע' 700) ובעלה<persName> יעקב ויסמן </persName> (כרך ב', ע' 740), שהיה אז מנהל סניף של בנק כמיניה שבמצרים העלית, ושם החלים במשך שנה והמשיך ללמוד את השיעורים ששלחו לו חבריו מנאנסי, ואח"כ חזר לצרפת וללימודיו. בינתים הגיע תורו להתיצב לשרות בצבא הטורקי כנתין עותומני, אך באמצעות. הצירות הטורקית שבפאריס קיבל ארכה עד לסיום לימודיו.


 ב-1913 גמר את לימודיו והוסמך למהנדס מכונאי מטעם המכון לאלקטרוטכניקה ולמכונאות שימושית שבאוניברסיטת נאנסי וקיבל מדלית זהב לאות הצטיינות בלימודים, ואף הוזמן ונענה להזמנה להמשיך בהשתלמותו כאסיסטנט ליד הפרופסור שלו.

 משפרצה מלחמת העולם ב-1914 ונאנסי פונתה והאוניברסיטה נסגרה, התנדב לצלב האדום הצרפתי, וכך ניצל מכליאה במחנה הסגר בתור נתין האויב, ואף עלה בידו להציל מגורל זה כמה יהודים ארצישראליים שנשארו תקועים בצרפת.

 בסוף 1915 נסע מצרימה אל אחיו <persName>אמנון</persName> (כרך ג', ע' 1138) ואל דודותיו שהיו אז באלכסנדריה, ובמרס 1916 נתמנה למורה למתימטיקה ולפיסיקה בליציאון הצרפתי שבעיר, ובהמלצת מורו מנאנסי הוזמן אל המנהל הצרפתי של חברת הטראמוואי שבעיר ונתמנה בה למהנדס, ולרגל המחסור בחלקי חילוף בעקב המלחמה הצטיין במאמציו להתקין תחליפים ולהתמצא בדרכים לתיקון הליקויים. נשאר בשרות החברה גם אחרי המלחמה וב-1920 הועלה לדרגת מהנדס ראשי ומנהל טכני וניתנה לו רשות לנסוע לארץ-ישראל בעניני עבודה בכל עת שיוזמן. ואז הוזמן ב-1920 ארצה שלש פעמים - פעמיים על-ידי <persName>פנחס רוטנברג </persName> להתיעצות בעניני חישמול תל-אביב והארץ כולה ופעם על-ידי <persName>ראגב</persName> <persName>ביי נשאשיבי </persName> ראש עירית ירושלים בעניני חישמול העיר, וב-1925 הוזמן שוב, על-ידי "חברת החשמל לארץ-ישראל" לאכספרטיזה לרגל קלקול המכונות של החברה בתחנת הכח בתל-אביב. ב-1945 נתבקש מטעם החברה, לבקשת ראש ממשלת עיראק, לנסוע לבגדאד לשם עיבוד תכנית להתקנת טראמוואל והסדרת התחבורה שם.

 ב-1922 ביקר בארץ בענין פרטי: לשאת לאשה את <persName>פנינה</persName> בת <persName>זלמן דוד לבונטין </persName> (ראה עליה ערך מיוחד בכרך זה), שהכיר אותה מעת היותה עם פליטי הארץ במצרים במלחמת העולם א'.

 כמעט בכל שנה היה בא עם משפחתו לחוג את הפסח בתל-אביב. בדרכם ארצה בערב פסח תש"ב נהרגה בתו הגדולה<persName> דליה</persName> , בת 18, בתאונת רכבת ונקברה בגדרה ליד הסבא <persName>צבי הורביץ,</persName> ואשתו והבת הצעירה <persName>לאורה</persName> נפצעו קשה.

 ביתו באלכסנדריה היה אכסניה נעימה לאורחים מהארץ ובמלחמת העולם ב' היה במקום בית-משפחה לחיילים העברים שעברו דרך אלכסנדריה וללהקות האמנותיות ולאמנים בודדים שבאו מהארץ לבידור החיילים העברים. בראשית 1946 התפטר ממשרתו בחברת הטראמוואי ונתמנה למהנדס ראשי ומנהל טכני בחברת הרכבת המקומית אלכסנדריה-רמלה (שבמצרים) ובחברה האלכסנדרית להובלה ולתעשיה. רשם פטנטים על כמה מחידושיו בענף החימום ועוד.

 היה פעיל מאד בחיים הצבוריים היהודיים, וביחוד בשנים האחרונות בחיי הקהלה, ועמד בראש הקהק"ל, קרן היסוד, ברית עברית עולמית, ועוד.

 בראשית מלחמת השחרור הישראלית, כשהשלטון המצרי אסר את פעילי התנועה הציונית כחשודים בבגידה

 במולדת המצרית וביניהם את דודו <persName>יעקב וייסמן,</persName> שהיה אז יו"ר ההסתדרות הציונית במצרים, נאסר גם אבינועם הורביץ ועתוני מצרים הפריחו את השמועה שהוא "גיסו של הד''ר<persName> וייצמן'',</persName> כי בדמיונם הלהוט אחרי הישגים כבירים נשתבש להם השם וייסמן לוייצמן. למרות בריאותו הרופפת הוחזק ארבעה חדשים במחנה הריכוז באבוקיר בתנאי זוועה, ומשגברה הסכנה לחייו נעתרו שלטונות הבטחון להשתדלויות מרובות, גם מצד אנשי חצר המלכות, והעבירוהו לבית החולים הממשלתי, בו הוחזק עוד ארבעה חדשים תחת משמר חזק כאסיר מסוכן. משהחל שחרורם של אסירי ציון הצליחה השתדלות חברת הטראם אלכסנדריה-רמלה להשיג את שחרורו והוא חזר לעבודתו בשרותה, אך לצאת ממצרים לא עלה בידו עד היום.

</p></div>
         <div type="bibliogrphy">
            <listBibl>
<bibl>Volume: #5 ,Page: 2297 ,URL: http://www.tidhar.tourolib.org/tidhar/view/5/2297</bibl><bibl>Volume: #5 ,Page: 2298 ,URL: http://www.tidhar.tourolib.org/tidhar/view/5/2298</bibl>
<bibl>Volume: #5 ,Page: 2299 ,URL: http://www.tidhar.tourolib.org/tidhar/view/5/2299</bibl>
<bibl>Volume: #5 ,Page: 2300 ,URL: http://www.tidhar.tourolib.org/tidhar/view/5/2300</bibl>
<bibl>Volume: #5 ,Page: 2301 ,URL: http://www.tidhar.tourolib.org/tidhar/view/5/2301</bibl>
<bibl>Volume: #5 ,Page: 2302 ,URL: http://www.tidhar.tourolib.org/tidhar/view/5/2302</bibl>
<bibl>Volume: #5 ,Page: 2303 ,URL: http://www.tidhar.tourolib.org/tidhar/view/5/2303</bibl>
            </listBibl>
         </div>
      </body>
  </text>
</TEI>
