<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 725 ,URL: http://www.tidhar.tourolib.org/tidhar/view/2/725</bibl><bibl>Volume: #2 ,Page: 726 ,URL: http://www.tidhar.tourolib.org/tidhar/view/2/726</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אבינרי יצחק</persName>

</head>
         <div><p> נולד בכ"ז תמוז תר"ס בפליסקוב (אוקראינה). למד תורה מפי אביו הרב משה אבינרי, והיה מראשוני הילדים ברוסיה שדיברו עברית. בתרע"ד עלה לתל-אביב ולמד שנה אחת בגמנסיה "הרצליה". בחזרו לבית הוריו בקיץ - פרצה המלחמה ונתקו קשריו עם הארץ. באודיסה גמר את חוק למוריו (ב-1919) בגמנסיה הידועה של איגליצקי-רפופורט. למד באוניברסיטאות של אודיסה (1921-1920), ברלין (19221923) ופאריז (1925-1924). בתרפ"ו עלה לארץ והשתקע בתל-אביב. שאיפתו לחקר הלשון. והעשרתה (עוד בהיותו ילד לקט וסדר במחברותיו את כל "המלים הקשות" שבמשנה...) מצאה בארץ כר נרחב. בשבוע הראשון לבואו ארצה-ישראל נתקל במאמר של ד"ר יצחק אפשטיין, שבא לתקן דבר שאינו טעון תקון. מיד הגיב עליו ברשימה קצרה "אין זו שגגה" ("הארץ" כ"ו שבט תרפ"ו), שעשתה רושם.


 מאז ואילך התחיל להתמסר בהתלהבות ובשקידה לחקר הלשון, על מנת לסייע לתקנתה ולהעשיר את לשון הדבור למעשה, בחיי יום-יום.

 במאתים מאמרים, ויותר ממאה רשימות קצרות והערות, פרסם בעתונים שונים בארץ, וגם בחו"ל: "הארץ", "רבר", "דואר היום", "בוסתנאי", "מסחר

 ותעשיה", "קואופרציה", "ההד", "גליונות", "מאזנים", "מזרח ומערב", "התקופה", "הצופה", "המשקיף" ועוד. בחו"ל - ב"העולם", "הדאר", "שבילי החנוך", "הצפירה'', "בצרון" ועוד. מקום מיוחד לעצמם קובעים מאמריו ברבעון "לשוננו" של ועד הלשון העברית (יצאו לאור כקובץ מיוחד, בשם "מהלך התפתחות הלשון העברית"). ב"ספר סוקילוב" פרסם מחקר על סגנון סוקולוב וחדושיו הלשוניים.

 בש' תרפ"ז ערך כמה גליונות של "גדוד מגיני השפה", ובאחר מהם ("נר חנוכה'', כ"ו כסלו תרפ"ז) פרסם את מאמרו הראשון "על שמות התואר המחודשים".

 בש' תרפ"ו-תרצ"ב היה עורך הסגנון של הדו שבועון הכלכלי "מסחר ותעשיה", בש' תרצ"ב-תרצ"ט עורך הסגנון של הירחון "קואופרציה", בו קבע גם מדור לשוני בשם "שערי לשון". מדור לענינילשון שמושיים קבע גם ב"לוח הקואופרציה" היו"ל על ידו, משנת תש''ג ואילך. מח' תמוז תש"ד קבע ב"משמר" מדור שבועי בשם "פנת הלשון". רבים מחדושיו נקלטו ונתאזרחו ושגורים הם בפי כל. מהשגורים ביותר נציין: מייצר וייצור, מחסל וחסול, תפוז, תוצר, רכז (כף בקמץ). מחבוריו הופיעו עד סוף תש"ו שלשה ספרים: א) "מלון חדושי ח. נ. ביאליק" (תרצ"ה); ב) "היכל רש'"י", כרך א' (ת"ש); ג) "כבושי העברית בדורנו" (תש"ו, הוצאת "ספרית פועלים"). כרך שני של הלכסיכון "היכל רש"י" - הכולל את כל פירושי רש"י בצורת מלון - מוכן לדפוס.

 אגב עבודתו נצטברה ברשות המחבר כרטיסיה של חדושי-לשון ושמושי-לשון, מן המצוי באוצרותינו העתיקים וגם בעברית החדשה. החבור השמושי (כולו

 עודנו בכ"י) הוא - "היכל המשקלים", קונקורדנציה לכל משקלי השמות בלשון העברית, מימי התנ"ך ועד היום הזה.

</p></div>
         <div type="bibliogrphy">
            <listBibl>
<bibl>Volume: #2 ,Page: 725 ,URL: http://www.tidhar.tourolib.org/tidhar/view/2/725</bibl><bibl>Volume: #2 ,Page: 726 ,URL: http://www.tidhar.tourolib.org/tidhar/view/2/726</bibl>
            </listBibl>
         </div>
      </body>
  </text>
</TEI>
