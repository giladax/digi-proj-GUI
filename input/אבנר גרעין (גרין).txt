אבנר גרעין (גרין)

Volume: #14 ,Page: 4457 ,URL: http://www.tidhar.tourolib.org/tidhar/view/14/4457

 תוספות: 

 נולד בנוביסד (יוגוסלביה), א' אלול תרפ"ה (21.8.1925).

 לאביו מקסים גרין ולאמו מרגוט בת דוד פסינג.

 קיבל חינוך ע"י אביו, בי"ס תיכון בעיר מולדתו, אוניברסיטה - לכלכלה בבלגרד.

 בשנת 1948 עלה לארץ.

 עבד כעובד במלב"ן ואח"כ מנהל לסעד באשדוד.

 שירת בצה"ל 1951-1948.

 בשנת 1955 נשא לאשה את יהודית בת אליעזר פרוכטמן.


 בשנים 1953-58 היה ראש המועצה המקומית ב"אזור".

 כיהן עד 4.3.68 כראש המועצה המקומית באשדוד. אחרי שבראשון לפברואר 1968 הוכרזה אשדוד לעיריה נבחר לראש העיריה.

 תחת הנהלתו התפתחה העיר הערבית הקטנה (בימי המנדט) לעיר חשובה ובה נמל שממלא את תפקידי נמל יפו ותל-אביב (העיר נעזרת ע"י חברת אשדוד בע"מ שמיסדה והעומד בראשה הוא מיסד נתניה - עובד בן-עמי (ראה כרך שני, עמוד 1024 וכרך ט"ז, עמוד 4994).

 צאצאיו: ענת, יריב.

Volume: #17 ,Page: 5215 ,URL: http://www.tidhar.tourolib.org/tidhar/view/17/5215
