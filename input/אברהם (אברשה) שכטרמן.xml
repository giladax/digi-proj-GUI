<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5470 ,URL: http://www.tidhar.tourolib.org/tidhar/view/18/5470</bibl><bibl>Volume: #18 ,Page: 5471 ,URL: http://www.tidhar.tourolib.org/tidhar/view/18/5471</bibl>
<bibl>Volume: #18 ,Page: 5472 ,URL: http://www.tidhar.tourolib.org/tidhar/view/18/5472</bibl>
<bibl>Volume: #18 ,Page: 5473 ,URL: http://www.tidhar.tourolib.org/tidhar/view/18/5473</bibl>
<bibl>Volume: #18 ,Page: 5474 ,URL: http://www.tidhar.tourolib.org/tidhar/view/18/5474</bibl>
<bibl>Volume: #18 ,Page: 5475 ,URL: http://www.tidhar.tourolib.org/tidhar/view/18/5475</bibl>
<bibl>Volume: #18 ,Page: 5476 ,URL: http://www.tidhar.tourolib.org/tidhar/view/18/5476</bibl>
<bibl>Volume: #18 ,Page: 5477 ,URL: http://www.tidhar.tourolib.org/tidhar/view/18/5477</bibl>
<bibl>Volume: #18 ,Page: 5478 ,URL: http://www.tidhar.tourolib.org/tidhar/view/18/5478</bibl>
<bibl>Volume: #18 ,Page: 5479 ,URL: http://www.tidhar.tourolib.org/tidhar/view/18/5479</bibl>
<bibl>Volume: #18 ,Page: 5480 ,URL: http://www.tidhar.tourolib.org/tidhar/view/18/5480</bibl>
<bibl>Volume: #18 ,Page: 5481 ,URL: http://www.tidhar.tourolib.org/tidhar/view/18/5481</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם (אברשה) שכטרמן</persName>

</head>
         <div><p> נולד בב' כסלו תרע"א (3.12.1910) באודסה (רוסיה).

 לאביו ר'<persName> צבי שכטרמן</persName> (מנכדי ר' <persName>פנקס מקוריץ</persName> אבי משפחת שפירא המהוללת מסלאווטה - מצד אביו, ומשפחת<persName> הורוביץ </persName> - מצד אמו. עסקן ציבורי מראשי תנועת ה"מזרחי" - גואל שטחי קרקע בארץ, מייסד "כפר-יעבץ", שבקצה השרון המזרחי. פרטים מלאים קרא בערך שלו שנדפס בכרך י"ז, בעמודים 5184-87) ולאמו<persName> מרים</persName> בת ר' אברהם פרידמן (ממשפחת רבנים מיוחסת, שהעמידה דיינים ומורי הוראה מצויינים בישובי היהודים באוקריינה. אביו, שהיה מראשי צעירי התנועה הציונית באודסה ובוגר הישי

 בה המודרנית הגדולה שלה, שבראשה עמדו הפרופ' הרב <persName>חייב צ'רנוביץ</persName> ("רב-צעיר) <persName>ח. נ. ביאליק, יוסף</persName> <persName>קלויזנר, מנדלי מוכר-ספרים </persName> ואחרים.

 התחיל מלמד את בנו <persName>אברהם</persName> , עברית מגיל חמש. ביקר בגן הילדים העברי הראשון באודסה, שנוסד ונוהל ע"י משפחת <persName>וסרמן </persName> והיה מצויין בגישתו לבעיות חינוכיות. גן זה שסיגל לו את שיטת פרובל, במקום סדרי הלימוד, שהיו מקובלים ב"חדר" המסורתי, היה חלוץ בחינוך הילד היהודי בן זמננו.

 בגיל שש נכנס לבית-הספר "תרבות", בו למדו את כל הלימודים בעברית.

 מפני המלחמה, ואחר כך, מלחמת האזרחים, שפרצה בשנת 1917, קיבל שיעורים פרטיים בביתו, בהם שפות זרות. על לימודי העברית פקח אביו. ד"ר <persName>יוסף קלויזנר</persName> התפעל מן העברית הרהוטה השגורה בפיו של א. ש., כשעדיין לא מלאו לו שבע שנים.

 הסבא ר'<persName> יחיאל</persName> למד רומית ורוסית וחוקי המדינה והתפרסם בזה, שניהל בשם כל בני העיירה משפט נגד ה"פריץ", שלו היו שייכות כל אדמות העיירה. בטענות פורמליות הצליח "למשוך את המשפט" במשך שנים ארוכות עד לפרוץ המהפכה, כשהמשפט בטל מעצמו.

 בהשפעת חינוכו הציוני היה נושא נאומים נלהבים בעיירה על הציונות, ברוסית שוטפת ונמלצת. כה גדול היה הרושם שעשו נאומים אלה עד שועד "צעירי ציון" במקום העניק לו כרטיס-חבר של התנועה.

 בשנת 1923 עלה אביו לארץ ולאחר חדשיים חזר ואירגן את בני משפחתו לעלייה לארץ וב-10.5.1924, הגיעו לנמל חיפה.

 עד מהרה עלו לארץ ב-1925 גם סבו ר' <persName>יחיאל</persName> והסבתא <persName>שרה-מלכה</persName> . לאחר שהמשפכה ברחה מרוסיה לקישינוב, ובעת ששהו בבסרביה למד בגימנסיה העברית "מגן דוד", בקישינוב. היתה זו הגימנסיה העברית היחידה בתולדות העם, שנוסדה ונוהלה ע"י "אגודת ישראל". מפלגה, שהיתה אז אנטי-ציונית מובהקת. פרדוקס זה נתאפשר הודות לאנשים, שיסדו את המוסר וניהלוהו. בראש הוועד המפקח עמד אז הרה"ג צירלסון הי"ד, ראש רבני בסרביה, ומנהלה <persName>נחום ליבון.</persName>

 בין התלמידים היו: <persName>שמואל מרלין</persName> (מראשי התנועה הרביזיוניסטית בזמנו); חבר הוועד לשחרור א"י בראשותו של <persName>פיטר ברגסון</persName> (הוא <persName>הלל קוק</persName> ), חבר הכנסת הראשונה<persName> חיים בלצן </persName> (עורך סוכנות הידיעות עיתי"ם; <persName>חיים רדי</persName> (ברמן) שהיה מנהל כללי של משרד-החוץ, ואח"כ של משרד העבודה, המשורר <persName>נתן</persName> <persName>אלתרמן, אליעז דורו</persName> (השגריר ברומניה), <persName>וסרמן</persName> (מיכין) ועוד.

 סיים בגימנסיה זאת את שנת הלימודים הרביעית בהצטיינות גדולה וקיבל מדליה, שיוצקה במיוחד עבורו. בעלות המשפחה לארץ נתקבל כתלמיד המחלקה החמישית של הגימנסיה העברית "הרצליה" בתל-אביב, לאחר שעבר את הבחינות בהצטיינות.

 בילדותו הצטיין בקול בלתי רגיל, שבא לו בירושה, כנראה, ממשפחת אמו. שירתו היתה ל"מסמר" החגיגות בכל המוסדות בהם למד.

 בגיל שמונה נתקבל למקהלת בית-הכנסת הגדול באודסה והיה הסוליסט - האלט של המקהלה בניצוחו של גדול החזנים והמלחינים הליטורגיים היהודים של אותה תקופה, ר' <persName>פנחס מינקובסקי.</persName>

 מצטרף בשנת 1927 לתנועת "בית"ר (ברית יוסף טרומפלדור) סמוך להווסדה. עם הצטרפותו לבית"ר עלה על דרך המלחמה להגשמת הציונית.

 בבית"ר מילא תפקידי פיקוד וחינוך אחראיים. בין השאר, היה מפקד גדוד "הנשרים" בתל-אביב, בין מפקדי בית"ר, בארץ ישראל, באותה תקופה נמנו: <persName>מנחם ארבר, ירמה הלפרין </persName> - מאבות הימאות העברית בדורנו,<persName> משה רוזנברג </persName> - שהיה אחר כך מפקד האצ"ל, יונה רון (פרויליך),<persName> יוסף דוקלר, יוסף פעמוני,</persName> <persName>גרינפלד ואחרים.</persName>

 עם סיום הגימנסיה "הרצליה" ב-1928, יצא לשנת עבודה במדידות ועבד בסביבת נס-ציונה, כפר-יונה, כפר-יעבץ וביצות הפאלק, שבדרך לנתניה. לאחר שנת עבודה, יצא לגנט, שבבלגיה, ללמוד הנדסה אזרחית. נוסף על לימודיו, הוא מדריך בית"ר באנטוורפן ועוסק בספורט (כדור-יד, בעיקר) בהצטיינות רבה.


 הוא נבחר ליו"ר ארגון הסטודנטים היהודים בגנט, באותה תקופה נמנו כחמישים סטודנטים מארץ-ישראל בלבד (מבין 1000 חברים מתפוצות שונות).

 גנט שימשה מרכז לכנסי הסטודנטים הארץ-ישראליים באירופה. שימש בשנת 1931 מרכז ויו"ר הכינוס. בו השתתפי סטודנטים מכל ארצות אירופה.

 לאחר שלוש שנות לימוד באוניברסיטה, שעשה בהצטיינות גדולה, נקרא להפסיק את למודיו ולקבל תפקיד אחראי בניהול ההתישבות בכפר-יעבץ. הכפר נוסד ותוכנן כמושב, שיתבסס על ענף הפרדסנות. כשאביו עושה חדשים ארוכים בארה"ב בהשגת קונים. בגיוס כספים לנטיעת פרדסים ובניין בתים, עבור אנשי היוזמה הפרטית, הוא מטפל בכל עניני הפיתוח במקום. קודח בארות, בונה בתים, חורש, נוטע פרדסים. עוסק בבעיות העבודה הסבוכות בארץ. הכל התנהל על טהרה העבודה העברית. עוזר גם במו"מ עם השכנים הערבים ומטפל בכל העניינים הדורשים טיפול מן, שיך איברהים טרמן. וכל כך התרגלו לשם עד שבעת כעס סרבו "לכבדו בתואר שיך" וקראו לו "חואג'ה טרמן".

 השנים 1932-1934, בהן טיפל בכפר, היו שנות פעולה נמרצת בבניין הנקודה. באותה תקופה גם התרחבו והתעמקו ידיעותיו בערבית. לאות הערכה החליטו הערבים לקרוא לו - במקום איברהים שכטרמן, שיך איברהים טרמן. וכל כך התרגלו, עד שבעת כעס סרבו "לכבדו בתואר שיך" וקראו לו "חואג'ה טרמן".

 נוסף על עבודת פיתוחו של הכפר עשה רבות לגאולת קרקעית בסביבתו קרובה. הקדיש זמן רב לנסיונות רכישה של שטחים גדולים, גם מחוץ לשרון. בתוך זה, בנגב ובעבר-הירדן. מגודל זקן, לבוש בגדי בדואי, היה מבקר באותן מקומות בלוויית ידיד בתאי מסור.

 בין החשובים בנושאי טיפולו היה שטח של אלפי דונמים מצפון לבאר-שבע, בתל-אל-מליחה, מאדמות שבט הבדואים אל-ג'באראת, שבראשו עמד השיד <persName>אבו ג'בארה.</persName>

 טיפול אחר, שעשוי היה לשנות את מהלך ההתישבות היהודית, היה קשור בשטח קרקע של כמיליון דונם בעבר הירדן, בסביבות העיר אירביד. המדובר במה שפורסם אח"כ ביוזמתו של ה' <persName>העשיל פרבשטיין</persName> ז"ל. על חלקם של אביו ושלו בפרשה, לא סופר עד כה. ב-1934 פנו מתווכים לר' העשיל פארבשטיין (שהיה אז חבר ההנהלה הציונית, מראש תנועת "המזרחי" ויו"ר הנהלת "בנק המזרחי" בע"מ (בהצעה לרכוש שטח קרקע בעבר הירדן. <persName>פרבשטיין </persName> פנה אז לאביו כמומחה לקרקע והתישבות, על מנת להוועץ בו.

 עד מהרה הופנו המתווכים, ואח"כ המוכרים לאביו. התפתח מו"מ אינטנסיבי בו השתתף - והיה פעיל מאד - גם ה"ראשון לציון", הרב<persName> ב"צ מאיר חי</persName> <persName>עוזיאל</persName> ז"ל, שהיה אז רב ראשי של תל-אביב-יפו. מפני גודל השטח, שהיה עצום בשביל מושגי הזמן

 ההוא, הוחלט לצרף גורמים נוספים. על-כן, הוכנס <persName>ד"ר ח. בוגרשוב </persName> ז"ל בסוד הענין. וא. ש. עם שליטתי בערבית, הפך לרוח החיה במו"מ. נוסף על הפגישות בתל-אביב, ערך נסיעות רבות לטבריה ששימשה מרכז-מיפגש עם המוכרים. ערך גם סיור בעבר הירדן, בכדי להכיר את המקום. שמות המוכרים, ביניהם מן המפורסמים בעבר-הירדן גם היום. לא יוזכרו כאן מטעמים מובנים. שמורים בידו מכתבי המלצה לקצין המכס שבגבול ורשויונות המעבר, חתומים בידי אישיו-ת חשובה מעבר-הירדן, אתו ניהל את עיקר המו"מ. בראש קבוצת המוכרים עמד<persName> האמיר</persName> <persName>שאקר </persName> דודו של <persName>האמיר עבדאללה</persName> . נקבעו המחיר ותנאי התשלום וכן הובטח רשיון להתישבות על הקרקע.

 למרות שנעשו מאמצים לשמור את העניין בסוד, גונב שמע המו"מ לאזני הבריטים. הם התחילו מושכים בחוטים והעניין נגנז, לאחר שהושקעו בו חדשי טיפול ארוכים וטופחו תקוות גדולות.

 עם הגיע היטלר לשלטון, מארגן ביחד עם קבוצת חברים, את החרם נגד סחורות גרמניות ונבחר ליו"ר ועדת-החרם בארץ-ישראל. נבחר גם כנציג ועדת החרם בארץ-ישראל לכנס הבינלאומי של ועדותהחרם נגד גרמניה, שכונס בלונדון.

 השלטון בארץ סירב להעניק לו אשרת-כניסה לאנגליה. כשפנה לקונסוליה בבריסל סרבו לו גם שם. נסיון נוסף, שעשה בפריז, נכשל אף הוא. לא נשארה לו ברירה, כי אם לשלוח נאום כתוב לנשיאות הכנס, עם בקשה כי הנאום יוקרא במליאה.

 על אף המכשולים, הוא הצליח להיפגש עם נציגים של ועדות-החרם בארצות שונות, שהתעכבו בפריז בדרכם לאנגליה. ביניהם, הנציגים מדרום-אפריקה וצרפת. אתם קיים שיחות לחילופי אינפורמציה והתיעצויות על המשך הפעולה.

 בסוף שנת 1934 נוסע שוב לבלגיה, מסיים את לימודיו וב-1935 מקבל תואר מהנדס אזרחי מדופלם, בהצטיינות, ע"י האוניברסיטה המלכותית בגנט (בלגיה).

 עם חוזרו לארץ הוא נושא לאשה את <persName>שרה</persName> בת <persName>אביגדור דובובסקי </persName> (בוגרת הגימנסיה "הרצליה" שנתיים אחריו, שחזרה מלימודים באנגליה).

 למרות המשבר, שפקד את הארץ בעקבות מלחמת חבש והמאורעות שפרצו באפריל 1936, הוא פותח משרד לעבודות תכנון והנדסה "מתכש" (משרד טכני כללי שיתופי) בשותפות עם האדריכל<persName> א. דודאי,</persName> והמהנדס <persName>ע. ליבוביץ</persName> .

 הימים ימי משבר. מחירי הבנייה והקרקעות בשפל המדרגה. הוא מציע הקמת שכונות של בתי מגורים קטנים, שימכרו בארץ ובחו"ל. מחבר תוכנית מפורטת להקמתם. באחת מנסיעותיו של ר' צבי שכטרמן לחו"ל, עולה נידו לעניין בהצעה את בעל שרשרת-המסעדות המפורסמות באנגליה "ליאונס". וזה מביע נכונות להשתתף ב-250 אלף ליש"ט במימוש התוכנית. סכום אגדתי ממש, באותם הימים.


 מאורעות 1936, שפרצו סמוך לכך, עיכבו את ביצוע התוכנית, ואח"כ עם התמשכותם בטלוה. חברות השיכון, שהוקמו לאחר שנים רבות פעלו בכוח הרעיונות, שהעלה בזמנו, והוא אז מהנדס מתחיל, שזה עתה סיים חוק לימודיו.

 ב-1936 הוא מצטרף לארגון ההגנה "הימני", ההופך לאחר מכן להיות ה"ארגון הצבאי הלאומי" (אצ"ל). כעבור זמן קצר הוא נשלח לקורס של מפקדים ומסיימו כחניך המצטיין. בקורס השתתפו, בין השאר, ח. כ. <persName>יעקב מרידור</persName> , שהיה מפקד האצ"ל לאחר מותו של <persName>דוד רזיאל הי"ד, נפתלי לובניצ'יק,</persName> הי"ד, <persName>משה ויסגלס</persName> (סגן נשיא התאחדות בעלי התעשיה, לשעבר, ואחרים).

 עם גמר הקורס מתמנה לחבר המטה לתפקידים מיוחדים וביניהם תפקידי ייצוג חשובים.

 ב-1938 מתמנה לחבר ועד המורשים של הצ"ח, לעורר הפוליטי של העתון "המשקיף" ולחבר "אספתהנבחרים" המורחבת, בראשותו של <persName>פנחס רוטנברג.</persName>

 בשנים 1938-43 היה פעיל מאד בחיי הציבוריות העברית בא"י. בועד המורשים של הצ"ח - היא ההנהלה של ההסתדרות הציונית החדשה, או המפלגה הרביזיוניסטית. ייצג בה את "אצ"ל" (הארגון הצבאי הלאומי). היתה זו שליחות עדינה, משום שצריך היה לייצג בצורה פומבית ארגון מחתרתי חשאי כגוף ליגאלי וגלוי. צריך היה "להלך על גבי חוט מתוח מעל לתהום". היתה תנועה ציבורית, פוליטית, חוקית וגלויה, היא התנועה הרביזיוניסטית. היה ארגון מחתרתי מהפכני חשאי, שהשתיקה נאה לו ודרכי פעולתו נוגדים מטבע בריאתם, פעולה פומבית וגלוייה מלווה וכוח-חפשי האופייני למפלגה פוליטית. פעולות שני הגופים צריכות היו להשלים זו את זו. פעולות הארגון צריכות היו להגשים את התורה לה הטיפה התנועה הפוליטית. לא היה טעם לתנועה הפוליטית, ללא מאמצים להגשים תוכנה הלכה למעשה. לא יכלה פעולה צבאית מחתרתית להתגשם ללא אהדה, הבנה וגב ציבורי. שני הגופים באו להשלים, כאמור, זה את זה. אך ערבוב התחומים היה מסוכן, וקל היה לנסות ולחסל את התנועה הציבורית באמצעים משטרתיים, אם תימצא הוכחה על שיתוף הפעולה בין השניים.

<persName>זאב ז'בוטינסקי </persName> היה בעת ובעונה אחת, ראש הצ"ח ומפקדו העליון של הארגון הצבאי הלאומי. הקשר בין שני הגופים התגשם באישיותו. לכן, ניתנה הוראה לשני הגופים להקפיד על הפרדה גמורה ביניהם. כדרכו, הגדיר את הדבר בביטוי קצר וקולע: "אין קשר ואין גשר". איו קשר ואין גשר פורמלי, או מעשי, בין הצ"ח ובין האצ"ל. עם כל החשיבות שבהוראה והחכמה שהונחה ביסודה, אי אפשר היה לעמוד בה. כי, התנועה הרביזיוניטית הליגאלית, שהתחילה "משלמת" את מחיר פעולות האצ"ל במאסרים בין חבריה, זכאית היתה לקבל הסבר, להבין את המתרחש ולדעת על שום מה היא מקריבה קרבנות. יחד עם זאת, רצתה כי האצ"ל ידע את דעתה ממקור ראשון. לכן, הוחלט לצרף לועד המורשים של הצ"ח 

 הוא הגוף המבצע העליון של התנועה - איש אצ"ל. <persName>א. שכטרמן </persName> היה האיש. נימנו אז על ועד המורשים: <persName>ד"ר שמשון יוניצ'מן, אריה בבקוב, ד"ר דוד בוקשפן</persName> <persName>ועזרא פרניק.</persName> התפקיד, שהוטל עליו, היה יותר מתפקיד של קצין-קשר, כי הוא התחלק באחריות היומיומית להנהלת התנועה. היה זה תפקיד קשה ועדין, ועמד בו בכבוד.

 עברו אז ימים קשים על הישוב ועל התנועה.

 בתקופה מאוחרת יותר, בעת שניהל את מפעל "האשלג" בסדום, נקרא לחקירה בבולשת הבריטית במטה המשטרה בירושלים - ושם אישר את השתייכותו לתנועה אך חייב היה - בתוקף ההוראה הנ"ל - להכחיש כל שייכות ל"אצ"ל", והסתמך לשם כך על ההוראה "אין קשר ואין גשר".

 הצ"ח נקט ביוזמות "חוקיות" רבות. הבולטות ביניהן היו : בסוף 1938, לאחר הסכם מינכן, שיגר ועד המורשים משלחת אל המזכיר-הראשי של ממשלת פלשתינה (א"י), מר<persName> בטרשיל.</persName> היה זה תפקיד מקביל לראש הממשלה, כשהנציב העליון ממלא תפקיד דומה לשל "נשיא" בעל סמכויות רחבות. במשלחת השתתפו: <persName>ד"ר א. ושיץ, ד"ר ש. יונצ'מן, וא. שכטרמן</persName> . בפגישה רשמית זו, שהיתה הראשונה בין המפלגה והשלטון הבריטי, לאחר תקופה ארוכה, הועלו כמה בעיות חיוניות לציונות ולישוב. הוא הציע להעלות לארץ את כל חברי בית"ר הפולנית, שמנתה כ-70 אלף בית"רים. ההנמקה היתה, המלחמה המתקרבת, למרות הסכם מינכן, דורשת הכנות קפדניות למלחמה בהיטלר, ואנו רוצים ליטול בה חלק. הוצע גם להביא את הבית"רים תחילה לקפריסין - בה יחנו זמנית, על מנת למנוע התנגדות חריפה מצד הערבים.

 כן התקיימה פגישה חשובה עם הקונסול הפולני, שהיה בעל דעות קרובות מאד לאלו של ה"אצ"ל".

 עם התקרב המלחמה ובזמנה, התנהל מו"מ עם הנהלת הועד הלאומי על שיתוף פעולה בין הצ"ח וראשי הועד הלאומי. מו"מ זה נכשל והוכשל, לא פעם, למרות ששני הצדדים הראו רצון טוב וכנה לשיתוף פעולה. היה ויכוח נוקב בתוך התנועה וה"ארגון" אם להשתתף במוסדות הישוב, שנקראו "המוסדות" המוסמכים" ואם לאו. בשני הגופים נחלקו הדעות בין המתונים והקיצוניים. חלק מן התנועה - "חמקסימליסטים" - התנגד לשיתוף. האחרים חייבוהו. השוללים טענו, כי השתתפות במוסדות תגרור מיתון בפעולות הארגון, תכביד ותפעל כמעצור. המחייבים טענו, כי מצב-חרום תובע יתר אחדות, וכי אפשר יהיה במצב של חרום להשפיע על הרוב גם דרך צנורות ליגאליים. בוויכוח זה היה רוב מפקדת הארגון לצד המחייבים.<persName> יאיר </persName> (אברהם שטרן) הי"ד, שהיה חבר המפקדה. היה בין השוללים. א. ש. היה בין היוזמים וראשי המחייבים, והקו שלו נתקבל.

 באותה תקופה התפרסמו, לראשונה, כרוזי האצ"ל, שפנו אל שכבות הישוב השונות ועשו רושם רב בארץ ובגולה. כרוז לשכבה. הוא כתב את הטיוטות הרא


 שונות לכרוזים, ויחד עם <persName>אברהם שטרן</persName> ערכו אותם עריכה סופית.

 עם פרוץ המלחמה החל מו"מ בין הנהלת הועדהלאומי להלכה, והנהגת מפא"י למעשה, ובין הנהגת הצ"ח על הרכבת הנהגת חירום לישוב, לימי המלחמה. במו"מ השתתפו:<persName> ברל כצנלסון, יצחק בן-צבי, יוסף</persName> <persName>שפרינצק, דוד רמז, אליהו גולומב</persName> , מצד הנהגת הפועלים. <persName>ד"ר שמשון יונצ'מן, עו"ד יצחק בנימיני,</persName> <persName>ד"ר דוד בוקשפן ואברהם שכטרמן </persName> מצד הרביזיוניסטים.

 הצעתו להרכיב הנהלת חירום מצומצמת בת 5 אישים, עם<persName> פנחס רוטנברג </persName> בראשה, הוכשלה ובמקומה הוחלט להקים הנהלה מורחבת של 17 איש בראשותו של הנ"ל. לעומת זאת, הוסכם על שיתוף הרביזיוניסטים במוסדות הועד-הלאומי. הדבר התגשם רק בחלקו. אחרי מו"מ נוסף בין מליאת הנהלת הועדהלאומי, בו השתתפו <persName>יצחק בן-צבי, אברהם קצנלסון,</persName> <persName>אברהם אלמליח, י. ברלין והרב מ. אוסטרובסקי</persName> ובין ב"כ ועד המורשים של הצ"ח, בו השתתפו <persName>הד"ר ש.</persName> <persName>יונצ'מן וא. שכטרמן,</persName> סוכם על הכרזת גיוס סמלי של הישוב למלחמה נגד "הספר-הלבן" של ממשלת המנדט, שאסר מכירת קרקעות ליהודים, כבל את העלייה היהודית לארץ, ולמעשה, התכוון לסגור את היהודים בגיטו בארץ-ישראל, בראש מטה הגיוס הועמדו <persName>אברהם קצנלסון, אברהם אלמליח ואברהם</persName> <persName>שכטרמן</persName> .

 קראו למטה בהצלה "מטה שלושת האברהמים". הגיוס קויים בלשכות הרשמה בכל קצות הארץ, ביום שנקבע לכך, ונקרא: "יום פקודה". כל הישוב התפקד, למעשה. לא היו לדבר תוצאות מעשיות. אך היה לו ערך הפגנתי ותעמולתי.

 בעת הפילוג בשורות האצ"ל, כש<persName>יאיר</persName> (שטרן) פרש והקים את הלח"י (לוחמי חירות בישראל), עשה <persName>שכטרמן</persName> מאמצים רבים לגשר על חילוקי הדעות וניסה לפשר ולהשלים בין הצדדים. ניסה להשכינו בין היריבים של היום - האחים למלחמה ולסכנות מאתמול. בביתו, שברחוב הגדוד העברי 14, בתלאביב, התקיימו הפגישות בין דוד רזיאל - מפקד האצ"ל ובין <persName>אברהם שטרן</persName> (יאיר). חברי מפקדה היו משתתפים מדי פעם במו"מ. אך המאמצים האלה לא נשאו פרי, והקרע שנוצר לא נתאחה.

 מאז, שימש הבית, לעתים מזומנות, כמרכז לקירוב לבבות ותווך לאחווה והבנה. בשנת 1967, בעת שקבוצת <persName>תמיר-שוסטק</persName> פרשה מתנועת "החרות" והקימה את "המרכז החפשי", שימש הבית, שוב, כמקום מפגש ובו נעשה הנסיון לתיווך והשלמה.

 עם פרוץ המלחמה היתה אחת הבעיות העיקריות: "מנין תבוא הפרנסה ?" היתה זו גם אחת הדאגות של <persName>פנחס רוטנברג</persName> . תחילה חשבו, כי המלחמה תארך ימים מספר, או, לכל היותר, חדשים מספר. עם התמשכות המלחמה, ובמצבה הגיאוגרפי של א"י, הפכו

 הזמנות לצבא הבריטי ענף הכנסה עיקרי. בין השאר, ובמידה רבה, עבודות קבלניות בבניין. בתנאים המיוחדים, ששררו בישוב, ובאווירה של הפלייה כלפי חברי התנועה הלאומית מצד ראשי ההסתדרות הכללית וראשי המוסדות המוסמכים - הסוכנות, הועד הלאומי, הקרנות וכו', היה הכרח להקים חברה לעבודות קבלניות, שתבטיח עבודה לחברי הסתדרות העובדים הלאומית, ואשר מרווחיה אפשר יהיה לממן חלק, מפעולות הסתדרות זו. בראש הנהלת החברה, שנקראה "מרכז עבודה בע"מ", הועמדו <persName>א. שכטרמן, א. רוגובין</persName> <persName>ופ. רונדשטיין</persName> . למרות, שהחברה התחילה כמעט ללא הון, כבשה לה כעבור זמן קצר מעמד מכובד, בעבודתה הטובה והמדוייקת. א. ש. עמד בראש החברה. מ-1941 עד 1943. לאחר שהתחילה פועלת כהלכה העביר את ההנהלה לידי חברי הסתדרות העובדים הלאומית.

 בצורה פרדוקסאלית סיפקה פעילות פומבית זו כיסוי לפעילות מחתרתית ואיפשרה גם <persName>למצוא מסתור</persName> <persName>בתוך מחנות הצבא הבריטי</persName> . בעת שנערך בביתו אחד החיפושים הגדולים, שידעו עד אז, כאשר ששה שוטרים בריטיים מזוינים ברובים פרצו לתוך הדירה, מבעד לחלונות, ישן הוא שנת ישרים באוהל, שהקים "מרכד העבודה", בסביבות עזה, באחד ממחנות הצבא.

 באחד מן המחנות האלה גם למד לדבר בשפת סוואהילי - השפה הנפוצה ביותר בין עממי אפריקה. הוא הצליח ללמוד מאות מלים<persName> תוך יום אחד</persName> , ויכול היה לשוחח, בצורה סבירה, למחרת היום בו התחיל ללמוד.

 ב-8 באפריל 1937, נערכה בחולות ראשון לציון, לא הרחק משפת הים, טיסת נסיון בדאון הראשון שנבנה בא"י. הדאון בשם "יצהר" - על שם חברת "שמן" שהשתתפה במימון הייצור - היה פרי יוזמתו של<persName> ערי ז'בוטינסקי</persName> . הוא נבנה ע"י<persName> אליעזר יצרן</persName> (בוגר פלוגות-הגיוס של בית"ר), בהדרכתו ובעזרתו של המנהנדס <persName>מנחם פוהרילה</persName> . הבנייה החלה בשנת 1935 בנהריים ועברה גלגולים ותחנות רבות (ביחד עם המהנדס פוהרילה). החל ממנחמיה, מגדל, שכונת "מקור חיים" בירושלים וגמור בתל-אביב. חדשים אחדים לאחר טיסת הנסיון נאסר <persName>ערי ז'בוטינסקי</persName> , ולאחר שחרורו מן הכלא, שוב לא ניתן לו לעסוק בדבר. הדאון נמסר למועדון התעופה "השחף", שנוסד בסוף 1935 ע"י חובבים מישובי הגליל התחתון ועמק הירדן. חברי המועדון השתמשו בדאון תקופה ארוכה, בבסיס ליד עפולה. בעזרתו של <persName>ערי ז'בוטינסקי</persName> השיגו באותו זמן שני דאונים, שהובאו מחוץ לארץ. הם היו בבעלות "הגמל המעופף", מועדון ארצישראלי לתעופה אזרחית. הוא נוסד בשנת 1933 וריכז מסביבו חובבים יהודים, ערבים ואנגלים.

 בסוף 1935 נוסד, על ידי קבוצת חובבים, "הקלוב הארצישראלי לתעופה" לשם פיתוח התעופה הספורטיבית. היו לו מעדונים בתל-אביב, חיפה, ירושלים ובכמה מישובי עמק-יזרעאל והגליל-העליון.


 זמן קצר לאחר מכן, הקימו הסוכנות היהודית והסתדרות העובדים הכללית, חברת תעופה בשם "אוירון", ש"החליטה לקדם את התעופה העברית ע"י קניית אוירונים, בניית שדות תעופה ופיתוח קווי אוויר אזרחיים והכשרת טייסים עבריים ומנגנון לשירות קרקע''.

 במחצית השניה של שנת 1938 הוצעד הטיס העברי צעד מזורז קדימה ע"י הפעלתו של בית-ספר להכשרת טייסים בא"י, שהוקם בלוד.

 האצ"ל תיכנן אז את תוכנית המרד הגדול נגד השלטון הבריטי. התוכנית היתה מבוססת על פלישת כוח עברי מזוין, בנוי במתכונת צבאית מלאה על ענפיה: חי"ר, ימיה, שריון, אויריה, שרותים וכו'. בהקשר זה הטילה מפקדת האצ"ל על א. ש. כמהנדס שהיה חבר המטה לתפקידים מיוחדים, להקים את <persName>חיל-האויר</persName> שלה. צעד ראשון בדרך זו, היה יסוד בית-ספר להכשרת טייסים. בינתיים, צריך היה להקים "קשר אוירי" עם האניות שהביאו עולים בעליה ב' בה היה האצ"ל פעיל מאד. גם בשביל זה, חשוב היה להקים את ביה"ס ללא דחוי. עלה בידיו לענין ואף להלהיב את <persName>משה חיים כץ</persName> מארצות-הברית, שעלה לארץ והקים את שכונת "פרדס כץ" (ראה הערך שלו בכרך שני עמוד 983). בנו, <persName>אפרים</persName> (פרדי) היה טייס ובעל אוירון פרטי. באותה עת הוא היה בחו"ל והשתלם בהדרכה לטייס.

<persName>כץ</persName> שוכנע בצורך להקים בית-ספר לתעופה בו יהיה בנו מדריך. כך נוסד בית-הספר לתעופה, בו למדו טייסי האצ"ל. על מנת להסוות את הרכב ביה"ס, ולשמש לו אליבי, למדו בו גם כמה תלמידים סתם, ביניהם נשים, יוני אהד וגם ערבי.

 הקורסים עצמם מומנו ע"י מפקדת הארגון. על פי המוסכם בין א. ש. ובין כץ היה צריך לשלם עבור כל טייס -.50 ל"י לקורס, לפי -.2 ל"י לשעה. בסה"כ 25 שעות טייס. המפקדה התחייבה לשלם סכום זה, שאז היה סכום ניכר מאד.

 כמדריך ראשי שימש <persName>אדי ליבוביץ</persName> מארצות-הברית. הוא הביא אתו לארץ מטוס אמונים "טיילורקראפט", בן 45 כוחות סוס, צבוע בצבע בהיר. הוא עצמו היה מדריך לתעופה וטייס קרבי, שהשתתף במלחמת ספרד.

 לפני פתיחת הקורס הוזמנו שני מטוסים "טיילורקראפט" נוספים. הפעם, עם מנועים 50 כ"ס. מחזור הלימודים נפתח בלוד, בסוף דצמבר 1938.

 ביום 21.4.39, במעמד הרבנים הראשיים, נציגמוסדות, משלחות תנועות הנוער בארץ ובחסותו של הנציב העליון<persName> מק-מיכל</persName> , שנתכבד בחלוקת רשיונות הטיס, לטייסים הראשונים, נסתיים המחזור הראשון של הקרוס מטעם "הארגון הצבאי הלאומי בא"י". הגומרים היו:<persName> יצחק ברש, בנימין כהנא, אליעזר יצרן</persName> , <persName>יצחק בלנק, פסח שטינברג ואברהם יוספי.</persName>

 זאב ז'בוטינסקי שלח ממקום מושבו בלונדון, מברק ברכה ל"כובשי הרקיע", תוך הבעת האמונה, כי ביבשה, בים ובאויר ישלוט נוער ישראל".

 במסדר שנערך בתנאי מחתרת, בקלמניה שליד כפר-סבא, לאחר הסיום הרשמי בלוד, אמר מפקד האצ"ל<persName> דוד רזיאל</persName> (ראה כרך שני, עמודים 976-979): "אתם עוד תפציצו את דמשק ואת בגדד".

 ביולי 1939 קיבלו רשיונות טיסה עשרה תלמידים (מחברי "ההגנה") בבית ספר לתעופה מטעם חברת "אוירון" באפיקים.

 באוגוסט 1939 סיימו לימודיהם וקיבלו רשיונותטייס 7 אנשי אצ"ל נוספים מן המחזור השני בביה"ס בלוד: <persName>פנחס הררי</persName> (שפיץ),<persName> יריב מברוך, ישראל</persName> <persName>נצחן, אליהו עמיקם </persName> (קשאק),<persName> אברהם שבדרון, חיים</persName> <persName>שבתאי</persName> ועמם מפקד ביה"ס לתעופה, <persName>אברהם שכטרמן.</persName>

 כל עוד נמשכו בארץ הקורסים, לא עוררה החבורה חשד. אולי, בזכותו של <persName>כץ</persName> הזקן (על קשריו הטובים עם האנגלים), שבחסותו פעלו. לפחות פעמיים הציל את הבחורים ממאסר. האנגלים בטחו בכץ ולא חשדו שהוא מקיים קשרים עם הארגון. אולם אחרי החגיגה הגדולה התחילה המשטרה החשאיים הבריטית (.D.I.C ) לשים עליהם עין.

 עם פרוץ מלחמת-העולם השניה נמצאו בארץ למעלה מעשרים טייסים מוסמכים ולרשותם עשרה מטוסים מסוגים שונים. המטוסים נרכשו רובם באירופה, וביניהם אוירון הלימודים הראשון, שבשנת 1937 רכש <persName>יהודה ארזי-טננבוים</persName> (ראה כרך ה' עמוד 2260) בפולין, בשביל "ההגנה". גם "ההגנה" וגם ה"אצל" לא חסכו מאמצים כספיים וארגוניים לרכישת מטוסים.

<persName>הלל קוק </persName> (פטר ברגסון, ראה את הערך שלו בכרך 9, עמוד 3285), רכש בצ'כוסלובקיה 2 מטוסים עבור ה"אצ"ל". אלה לא הספיקו להגיע לארץ ונפלו בידי הנאצים עם כניסתם לפראג.

 א. ש. זכה לחיפוש בביתו ע"י<persName> וילקינס</persName> , ראש המחלקה היהודית של הבולשת (יחד עם<persName> מורטון</persName> רצח את<persName> אברהם שטרן-יאיר</persName> , הי"ד. לח"י נקמה ורצחה את <persName>וילקינס</persName> ), יחד עם שני קצינים אחרים.

 א. ש. הספיק להחביא דו"ח מודיעין של האצ"ל, שהגיע אליו בתוקף תפקידו. הם התחילו בחיפוש מדוקדק מחדר לחדר. הוא ידע, שאם ימצאו את הניירות ישמש הדבר הוכחה לקשר של קורס הטייס עם ה"אצ"ל". למזלו לא מצאו כל דבר אסור והסתלקו, לאחר חיפוש קפדני בכל הדירות שבבית, במשך למעלה משלוש שעות.

 הקורסים לתעופה בארץ ופרחי-הטייס, היו שלב ראשון בתוכנית להקמת חיל-האוויר, הדרוש להגשמת המרד. צריך היה לרכוש אוירונים, צריך היה לגייס אמצעים ולהפוך את חיל-האויר של ה"אצ"ל" לעובדה.

 קבוצת תיירים יהודים מפולין, שבאה לסיור בארץ בחג הפסח, נקלעה לחגיגת הסיום בלוד וניתפשה לאוירת ההתלהבות, שהדבר עורר אז בארץ ישראל. הם הבטיחו לרכוש מטוס במתנה עבור בוגרי ביה"ס לתעופה בלוד, ואמנם הגשימו הבטחתם ללא דחוי. נקנה אוירון מתוצרת פולנית דגם ,RWD-15-שהיה מוכן למסירה באוגוסט 1939.


 הדבר נתן עילה לצעד נוסף להקמת חיל-אויר. להצעתו התגבשה תוכנית של מסע ביקורים בקהילות ישראל באירופה, באוירון שקיבלו במתנה. מטרות המסע: א. הקמת "אגודת שוחרי התעופה בא"י", בכל קהילה ואח"כ אירגונם באירגון-גג בינלאומי אחד.

 ב. הקמת אירגון טייסים יהודים. לפי הידיעות שהיו בידי האצ"ל, עלה מספרם על אלפיים. הכוונה היתה להתחיל בהקמת ארגונים ארציים, שיתאגדו אח"כ בארגון גג של טייסים יהודים. לפי אותם מקורות, היו בין הטייסים מחלוצי התעופה בעולם. בין שאר המקומות, למשל, בארץ אכולת שנאת-ישראל, כרומניה. חשיבותו של אירגון כזה, מנקודת השקפה צבאית ומדינית בעיתות של ערב מלחמה, היתה עצומה. הרקע של שנאת יהודים זואולוגית, לה הטיפו הגרמנים, נתן לזה משנה חשיבות. 

 ג. להקים בארץ בית-ספר מרכזי לתעופה, בו יוכשרו טייסים בני הארץ ויבואו להשתלם טייסים <persName>יהודים</persName> מחו"ל.

 ד. להקים את "קרן התעופה העברית", למימון הפעולות דלעיל.

 ואכן, ב-20.8.1939, יצאו <persName>אברהם שכטרמן, בנימין</persName> <persName>כהנא ויצחק ברש</persName> (בעל רשיון-טייס מס' 1) לפולין, כדי לקבל לידיהם את המטוס, שנקנה בשביל ה"אצ"ל" ע"י התיירים הנ"ל, ולהתחיל בהגשמת התוכנית בת ארבעת הסעיפים דלעיל. בנמל תל-אביב, ממנו הפליגו, נעצר והבריטים החרימו את החפצים שהיו עמו. בתוכם צילומים של קורס הטיס וסרט קולנוע על הקורס. הוא לא איבד את עשתונותיו. וביקש רשות לצלצל מן הנמל ל<persName>כץ</persName> , שהופיע מיד בנמל והקים שערוריה. הממונה על המשטרה בנמל, שהיה קצין בדרגה נמוכה, נבהל, שיחרר את כל החומר, שרצה להחרים, והניח לא. ש. ולחבריו להפליג באניה.

 אחרי שמונה ימים על הים הגיעו לקונסטנצה ומשם ברכבת לבוקרשט. בעת ההפלגה בים נודע להם מבוליטין החדשות, שפורסם יום יום על סיפון האניה, כי נחתם החוזה, הידוע לשימצה, בין<persName> מולוטוב וריבנ</persName> <persName>טרופ.</persName> השמים התקדרו בעננים כבדים. בהגיעם לבוקרשט התקשרו טלפונית לוורשה. היה מאוחר מדי. הגיוס הכללי בפולניה החל. למרות, שהכל היה מוכן, כולל קבלות פנים מפוארות, הוחלט להמתין להתפתחות נוספת של המצב. ב-1.9.39 פרצה מלחמת העולם השניה. לאחר כמה ימים של צפיה, נותרה לטייסים ברירה אחת בלבד - לחזור הביתה. וכך עשו.

 מסע הנצחה המתוכנן ירד לטמיון ביחד עם חלומות רבים יפים, אחרים. יוזמה נפלאה איחרה את המועד בשנים אחדות. מיד עם פרוץ המלחמה, חזר המדריך הראשי,<persName> אדי ליבוביץ</persName> לארה"ב. חברת "אוירון" ניצלה את בהלת המלחמה ורכשה <persName>מכץ</persName> את ביה"ס בלוד, על האוירונים שבו וכל הציוד. כל זה קרה, כששלושת הטייסים שהו בחו"ל. בחזרם הביתה מצאו ערבה שבו

 רה: לא אוירונים, לא בי"ס. גז החלום הנאה.

 אך הוא לא יאמר נואש. צריך להמשיך גם אם השתנו התנאים מן היסוד. יש להשיג אוירונים ויהי מה, ויש לגייס כסף להמשך הפעולה. הקשר עם ארצות אירופה ויהדותה נפסק. לארה"ב אין להגיע. נשארת יהדות מצרים העשירה, בלבד.

 בדצמבר 1939 יצא למצרים. נלווה אליו, בהתנדבות,<persName> ד"ר ישעיהו אליהו</persName> , מראשוני רמת-גן ויקיריה בן למשפחת "האחים אליהו" המפורטת, שהעמידה עסקנים ציבוריים מסירים לתנועת השחרור הלאומית. <persName>ד"ר אליהו </persName> טיפל במסירות רבה בגיוס הכסף הדרוש והיה לו לעזר רב. בתרומתו הכספית של נדיב יהודי מקומי וכמה ידידים, אסף את הסכום שנידרש לרכישת מטוס סגור חד-מנועי ודו-מושבי, מתוצרת צ'כית"זלין-בטא"ה". חסרו עוד -.75 ל"י להעברתו לארץ. הקופה היתה ריקה. בצר לו, פנה למכרו <persName>אליהו</persName> <persName>גולומב,</persName> שהיה אז ראש "ההגנה", וביקש ממנו הלוואה של -.75 ל"י. <persName>גולומב </persName> הזמין אותו לישיבת הנהלת הסוכנות היהודית בירושלים, בה השתתף גם <persName>אליעזר</persName> <persName>קפלן</persName> , גזבר הסוכנות. בישיבה הוסבר לו, שגם הקופה של הסוכנות ריקה. <persName>גולומב </persName> הודה בפניו אח"כ, כי הנהלת הסוכנות חוששת שה"אצ"ל" יביא את המטוס ויפתח "בית-ספר רציני לתעופה". ה"אצ"ל" ערך מגבית פנימית. הכסף גוייס והטייס <persName>בנימין כהנא</persName> הטיס את המטוס הקטן והנאה ממצרים לארץ והנחית אותו בלוד.

 החניית האוירון במוסך בלוד עלתה אז -.8 ל"י לחודש. סכום נכבד מאד באותם הימים, שלא היה בנמצא. לכן, פורק המטוס ואוחסן במרתף אחד הבנינים בתל-אביב, על מגרשו של<persName> הרמן סגל</persName> (בשדרותחן). שם נשאר קרוב לשנה.

 בקיץ 1943 הציגו את המטוס בתערוכה, שנערכה ב"מצודת זאב" בתל-אביב, לשם תעמולה לקידום התעופה בארץ-ישראל ולשם איסוף כספים עבור "אגף התעופה". לתערוכה היתה הצלחה רבה. באו לחזות בה המונים. אך, לבעיית אחסנת המטוס והפעלתו, לא נמצא פתרון.

 כשהציעו לו לקבל את ניהול מפעל "האשלג" בסדום, היתנה עמם: "יחד עם המטוס הפרטי שלי". לאחר היסוסים, הסכימה חברת האשלג לתנאי. נבנה מוסך נאה, הוכשר שדה-תעופה קטן, והמטוס של האצ"ל הדרים לים-המלח. באמצעותו של שדה תעופה זה קויים, בימים הראשונים של מלחמת-העצמאות של ישראל, הקשר בין דרום ים המלח ומרכז הישוב העברי. אחרי שחברו לקורס הטייס,<persName> בנימין כהנא,</persName> הגיע לסדום, נהגו לטוס בו להנאתם ואף הפעילוהו לשם פיקוח על שטפונות, שהיו פוקדים בימי החורף את המפעל. בתחילת מלחמה השיחרור קישר שדהתעופה זה את דרום ים-המלח עם מרכז הארץ. מפעל האשלג שמצפון לים-המלח פונה. כל עובדיו עזבוהו ועלו לירושלים. לעומתו, למרות בידודו וריחוקו, אין נוטשים את "מפעל-הדרום" בסדום, המחזיק מעמד,


 ומשמש קרש-קפיצה לכיבוש אילת והנגב.

 במלחמת העצמאות בקשו חברי האצ"ל בעלי תעודות הטייס, להתגייס לחיל האויר. הם הופנו ל"קרית מאיר" בתל-אביב, שם היו מגייסים חיילים לצה"ל.

 לאחר שראו את רשיונות הטייס שלהם נשלחו ל"שדה-דב", בצפון תל-אביב. אמרו להם לחכות. חיכו ימים אחדים. לפתע, ניגש אליהם בחור ואמר: "תראו חברה, לא תוכנו לטוס". "למה?", שאלו. "מפני שאתם לא ברשימת חברי ההגנה", השיב : "אבל אנחנו יהודים", אמרו לו. "אתם טייסים של ה"אצ"ל" ולא תוכלו לטוס", פסק.

 הלכו <persName>לבן-גוריון</persName> , שישב אז בקריה וביקשו להתקבל לראיון. חיכו ימים. אבל הימים נתמשכו ואבדו את הסבלנות לחכות...<persName> בנימין כהנא</persName> התעקש. <persName>בן</persName> <persName>גוריון </persName> קיבל אותו לשיחה, שכתוצאה ממנה נשלח עם פתח ל"שדה דב". הוא התקבל. אחר, המשיך לטוס במדי חיל-האויר הישראלי. במדים אלה נפל. הוא הגשים את חלומו לכבוש את מרחבי האופק במטוס של חיל האויר הישראלי. בהגשימו חזון נעורים נפל על משמרתו.

 הליכתו של א. ש. לים-המלח היו לה כמה סיבות:

 א. בכל החיפושים של הבולשת הופיע שמו ברשימת ה"נדרשים". עלה בידו להתחמק ממעצר ומאסר, מדי פעם. לא פעם, ממש ברגע האחרון ובנסים. צריך היה להתרחק מ"רעש העיר" ומעינא בישא של הבולשת. מפעל ים-המלח היה לו מעמד של קונצסיה עם זכויות אכסטריטוריאליות. כשעבד כבר בים-המלח והיה מנהל תורן של המפעל בצפון, קרה פעם, שאסר את הכניסה למפעל על<persName> ג'אילס </persName> (מפקד הבולשת הבריטית בארץ-ישראל) ופמלייתו, כשבאו לאסור עובד, מעובדי ים-המלח. כשניסו לפרוץ בכוח, נתן הוראה למנוע את כניסתם מתוך שימוש בכוח. ואמנם לא נכנסו, וחזרו לירושלים כלעומת שבאו.

 כמה פעמים פנתה הבולשת להנהלת החברה בדרישה להסגיר אותו או לספק לבולשת סירה, על מנת שיוכלו להגיע בה מן הצפון לדרום-ים-המלח ולעצרו שם. החברה סרבה ויעצה למשטרה לנסוע בדרך היבשה, דבר, שלא היו לו סיכויים להצלחה.

 ב. ב-1927 ביקר בים-המלח בטיול של פסח עם כיתתו בגימנסיה "הרצליה". הטיול ערך שבוע ימים. הוא התאהב ממש במקום והודיע לחבריו חגיגית, כי החליט ללמוד הנדסת-מכרות, וכי יארגן את ניצול האוצרות החבויים בים-המלח. היתה, על כן, בהליכה לים-המלח, מעין הגשמת חלום ומילוי נדר.

 ג. בעיית האוירון, החסנתו והשימוש בו, שהעיקה ודרשה פתרון.

 תקופת ים-המלח היתה אחת המעניינות בחייו. העבודה היתה רבת אחריות וקשה. צריך היה להשתלט על כשלושים פקידים וכשלוש מאות פועלים יהודים, נוסף על 3000-2000 פועלים ערבים.

 המשפחה שגדלה בינתיים, דרשה כי יחזור הביתה, אל אשתו וילדיו. החליט להתפטר, ההנהלה ניסתה

 לעכבו, חבריו הצטערו. לאחר קום המדינה, כשהחליטו להפעיל את מפעלי ים-המלח בסדום, ביתר שאת, פנתה אליו ההנהלה והודיעה, כי הוא <persName>הראשון</persName> אליי פונים ומבקשים, שיקבל עליו את ניהול המפעל. למרות ההבטחות המצוינות, הן מצד סמכויות הנהול והן מן הצד הכלכלי, לא יכול היה לקבל את ההצעה, כי אז היה אלמן, אב לשלושה ילדים קטנים. אי אפשר היה להשאירם בבית, לבדם.

 במאי 1946 גמר את עבודתו בים-המלח. ביחד עם שני חבריו הטובים -<persName> משה ויסגלס ופנחס הררי</persName> (שפיץ), הקים חברה שנקראה "טכנודיס". שעסקה ביבוא מנועים קטנים, טליפונים ואביזריהם ומוצרים טכניים אחרים. התקופה לא היתה קלה. היבוא היה מצומצם, הן מצד האפשרות להשיגו, הן מפני איכות המוצרים של ימי המלחמה ושלאחריה, ומוגבל בהגבלות שונות, של מטבע ורשיונות.

 בנובמבר 1947, עם קבלת החלטת האומות המאוחדות בליק-סאקסס, על יסוד מדינת ישראל, התחיל מטפל בבעיות צבאיות - במקצוע שהיה כד, אהוב עליו - התעופה.

 ביוני 1948, יצא בשליחות בטחונית לפראג, בקשר עם השגת מטוסים וכן לשם בחינת אמצעי העברתם לארץ. הציע למפקדת חיל-האויר המתהווה להעביר לארץ, בטיסה בכח עצמם, את ה"ספיטפיירים", שנרכשו בצ'כוסלובקיה, ואף סייע סיוע פעיל בביצוע המשימה. הדבר נחשב אז לאחד מן ההישגים הטכניים הכבירים של מלחמת השחרור. מאחר ולא האמינו, כהדבר הנו בגדר האפשרות. בפראג נפגש לראשונה עם <persName>סם פומרנץ</persName> , שהיה טייס, ומהנדס טייס מעולה, ואשר פקד על ביצוע המשימה. התפתחה בין השנים ידידות אמיצה, שהושתתה על אהדה אישית ועל הבנה מלאה ביחס לדרכי הביצוע.<persName> סם פומרנץ</persName> נספה מעל יוגוסלביה, בעת שהטיס קבוצת אוירוני ספיטפייר בלתי חמושים בדרכם לארץ.

 בשליחות לפראג שיכל את רעיתו בשעה שבאה לעזור לו בעבודתו. בי"ט בכסלו תש"ט (21.12.48), בעת שטסה מפראג לתל-אביב באוירון צ'כי, התרסק האוירון מעל ליון והיא נספתה יחד עם כל נוסעי האוירון.

 בקיץ 1950 נוסדה חברת "קיזר פריזר בישראל" בע"מ, שעמדה להקים מפעל הרכבת מכוניות ראשון בארץ. הנהלת החברה הזמינה אותו לרכז את פעולות הבנייה ואח"כ לשמש לה כמהנדס יועץ. בתפקיד זה שימש עד שהוזמן ב-1955 להיות מנהל חברת "לפיד" ליצור קרמיקה, ביפו. שימש בתפקיד זה כשנה, עד שהמפעל נמכר לחברת "כור" של ההסתדרות.

 ב-1955 נבחר כחבר למועצת עירית תל-אביב-יפו, ברשימת תנועת "החרות". לתנועת "החרות" היו לפני כן, שלושה נציגים בעיריה. כשנשאל באיזה מקום ירצה שישבצוהו, ענה: "לא קרוב מדי, בכדי שידידי לא יאמרו - אין טעם להטריח עצמנו, הוא בין כה


 וכה יבחר; ולא רחוק מדי - שלא יאמרו, חבל על הטרחה, בין כה וכה לא יבחר".

 ואמנם, נקבע מקומו במקום הרביעי. באותה הצבעה עברו חמישה מועמדים. מיד עם כניסתו לתפקיד, התחיל פועל במרץ רב. נבחר ליושב-ראש כמה ועדות: ועדת המיכרזים, ועדת הפיתוח העירוני וועדת השיטפונות. עם קבלו את ועדת המיכרזים הכניס בה חידושים רבים והעמידה על דרגה גבוהה של יעילות והגינות ציבורית. הנהיג את הבולטין הרשמי של ועדת המיכרזים, המופיע עד היום הזה ומפרסם את תוצאות המיכרזים השונים.

 במבצע סיני ולפניו, היה יו"ר ועדת המקלטים ועשה רבות להבטחת מחסה לתושבי העיר. כתב והתריע רבות על ההזנחה בשדה זה בעיר. בתקופה מאוחרת יותר נסע במיוחד ללמוד את בעיית הקמת מקלטים נגד נשורת רדיו-אקטיבית. ביקר, לשם כך, בארה"ב, באנגליה ובשבדיה. הגיש הצעה מגובשת על הנושא לחברי מועצת העיר.

 שנה לפני שנבחר למועצה, פקד שיטפון גדול את תל-אביב. עם הבחרו ליו"ר ועדת השיטפונות למד את פרטי השיטפון הקודם, ולפי זה ארגן פעולות מעקב והצלה, כמותם לא ידעה העיר לפניו. הוא הכין ופירסם מדריך לטיפול בשיטפונות על כל הפעולות המונעות ופעולות ההצלה בעת הצורך. מדריך זה משמש עד היום "שלחן ערוך" לחברי ועדת-השיטפונות ולעובדים המטפלים בהם, כיצד יש לנהוג בבוא השיטפונות. בביקור, שערך בעיריה מומחה ביןלאומי לבעיות אלה, התפעל מפרטי הסידורים והטיפול ואמר, שלא ראה כדבר הזה אף בארה"ב, במקומות המועדים לפורענויות טבע.

 היה פעיל בקשר עם גמר בנין "היכל התרבות" בתל-אביב והחיש בהרבה את סיומו. נבחר כחבר להנהלתו.

 בקיץ 1957 נסע בשליחות העיריה על מנת לבדוק הצעות למלוות שונים לעיר. כן, טיפל בבירור האפשרויות לכרות רכבת-תחתית, שלהקמתה הטיף בהתלהבות רבה. קיבל את הצעתה של הנהלת "המטרו" בפריז להגיש עזרה ויעוץ טכני והנדסי לתל-אביב בנושא זה, כמחווה של ידידות, ללא תשלום.

 הרכבת התחתית חשובה לעיר תל-אביב-יפו, מפני שהיא תפתור את בעיית התעבורה בה. היא חשובה מאד גם מטעמי בטחון, כי היא תשמש מקלט עצום מפני הפצצת אויב.

 עם פטירתו של משה איכילוב ז"ל (ראה הערך עליו בכרך שני, בעמוד 981) שהיה סגן ראש עירית תל-אביב-יפו, נבחר הוא בדצמבר 1957, לסגן ראשהעיר. נוסף על חברותו בועדות עירוניות רבות, הוטל עליו לעמוד בראש מנהל יפו, בראש שירותי הבריאות שכללו את בתי-החולים העירוניים (מחלקת האישפוז) ואת מחלקת הרפואה הציבורית (מר"ץ) ובראש מחלקת העבודות הציבוריות.

 למרות שכיהן כסגן ראש העיר פחות משנתיים,

 חלה התקדמות רבה בשלושת הנושאים העיקריים בהם טיפל. הקים ביפו את מגרש המשחקים היפה בעיר, ואולי בכל המזרח התיכון. כלל במה להצגות ושטח מרוצף עבור הקהל, לסידור הצגות באוויר הפתוח. כן היה בו מגרש להחלקה על מחליקים ומסלול מרוץ לאופניים - לילדים - עם רמזור ללמוד כללי התנועה ברחובות. כל המגרש נתון בחורשת עצים בת כשלושים דונם.

 אירגן את תזמורת תלמידי בתי-הספר ביפו. כשהופיעו לראשונה, על תלבושתם החגיגית, מלאו רחובות יפו אדם. לבות ההורים רוו נחת, כשדמעות עומדות בעיניהם.

 הצליח לשכנע את הנהלת התזמורת הפילהרמונית, לבוא ולנגן באוויר הפתוח, באיצטדיון העירוני ביפו, בהרכבה המלא ובניצוחו של <persName>רפאל קובליק</persName> , בפני כנס של תלמידי בתי-הספר, ביום העשור למדינת ישראל. היתה זו הופעה ראשונה וגם יחידה של התזמורת ביפו.

 טיפל במרץ בקידום ופיתוח המרכז למלאכה ותעשיר, בבאסה, שביפו.

 עודד ועזר רבות לניהול החפירות ביפו, שהביאו לתגליות רבות וחשובות. עזר והמריץ לשיקום החמאם התורכי ובנה את המוזיאון של יפו, שסודר בצורה מיוחדת במינה - בו התצוגה מאורגנת בסדר כרונולוגי עם טבלאות הסברים, ההופכים את המוזיאון ממוסד לתצוגה סתם, לתצוגת לימוד, המראה את ההתפתחות ההגיונית והעובדתית של הדברים.

 גולת הכותרת של פעילותו ביפו היא שיקומה של העיר העתיקה. יפו העתיקה היתה סמל הזוהמה המוסרית והפיסית של העיר. דרוש היה טיפול רב ומסור, ושיכנוע רב, להביא את חברי הנהלת העיריה ומועצתה להסכים לשיקומה של העיר העתיקה. הוחל בפינוי דיירים מתוכה. העסקים הראשונים החלו צצים בה בהם סטודיות של ציירים ובארים. הוחל בהקמת ההוסטל להלנת צליינים מעוטי אמצעים בכנסיה היוונית אורטודוכסית. הוחל במו"מ עם הממשלה לשיתופה במבצע. כעבור כמה חדשים הוקמה החברה לפיתוח יפו העתיקה, כשראש העיר היה <persName>נמיר וכששכטרמן</persName> היה באופוזיציה. למרות זאת, הוזמן להיות חבר הנהלת החברה והוא משמש בה חבר עד היום הזה. התווה את תיאור המקום ותפקידיו עבור הארכיטקטים, לבקשת ההנהלה. הציע, בין השאר, להקים ביפו תערוכה שנתית, באוויר הפתוח, כשקירות הסימטאות משמשים לתליית התמונות המוצגות. הדבר החל מתגשם ועם הזמן יהפך מסורת ואירוע אמנותי בינלאומי ויתפרסם בעולם האמנות בתערוכה השנתית של יפו.

 כניסתו לכהן כראש שירותי הבריאות העירוניים, נתנה דחיפה להתקדמות רבה בכל ענפיהם. בעזרת תרומות שגייס, הקים מרפאות וטפליות חדשות. ברובן, בשכונות העוני.

 בבית "אברהמס", שהיווה מרכז לטיפול בילדים חולי "פוליו" (שיתוק ילדים), הכניס סדרים חדשים.


 לפנייתו העמידה המשטרה, לרשות המוסד, מכונית מיוחדת נהוגה בידי סמל משטרה ותיק, להסעת הילדים לבית-הספר, שע"י המוסד, והחזרתם לבתיהם. נפתחה בריכת-שחיה לילדים נכים, בעזרתה הכספית של אגודת "אילן" עם הגברת<persName> צגלה</persName> בראשה.

 אירגן בכתלי בית-החולים, שיעורים סדירים לילדים, שהיו מאושפזים תקופה ממושכת ב"הדסה" ת"א, בכדי שלא יפגרו בלימודיהם.

 כצעד ראשון לקראת הקמת פקולטה לרפואה באוניברסיטת תל-אביב, והפיכת בתי-החולים העירונים לבתי חולים אוניברסיטאים, אירגן שיעורי השתלמות לרופאים במסגרת בתי-החולים Post Graduate( .) Courses 

 נסע לחו"ל על מנת לטפל בתרומת משפחת<persName> ד"ר</persName> <persName>שנברון</persName> בשויצריה, לבתי-החולים העירוניים. כך נקנו מכשירים מצויינים לאנסטזיה, שהקלו על ביצוע הניתוחים והצילו נפשות רבות. כמו כן, הוקמה המרפאה לגלאוקומה בביה"ח "הדסה", בתל-אביב. אף היא, בתרומת משפחת <persName>שנברון.</persName> בד בבד עם שקידתו על הכנסת שיפורים בבית-החולים "הדסה", המיושן, השקיע מרץ רב בסיום בנין ביה"ח על שם<persName> איכילוב,</persName> שבניינו נסחב למעלה מעשר שנים, ואשר בו השקיע משה איכילוב מאמצים רבים והרבה בריאות. למרות הקשיים הכספיים, הצליח <persName>שכטרמן</persName> לסיים את בניין בית החולים ע"ש <persName>איכילוב</persName> . אך, פוליטיקניות קרתנית, שהרימה ראש ערב הבחירות של שנת 1959, מנעה את פתיחתו בזמן.

 גם במחלקת הדרכים, שבראשה עמד, חלה התקדמות רבה. נסללו הרבה רחובות ומדרכות רבות רוצפו. היו קשיים גדולים בהשגת המימון הדרוש, אך, הוא הצליח להכניס צורות מימון חדשות, שנתנו תנופה רבה לעבודות סלילה מרובות.

 נבחר לחבר מרכז תנועת "החרות" והיה חבר הנהלתה במשך כמה שנים. שוגר כציר לשלושה קונגרסים ציוניים, ואח"כ נבחר לחבר נשיאות הוועד הפועל הציוני. מייצג את "ברית חרות-הצה"ר בדירקטוריון של "קרן-היסוד".

 בעזרתו הפעילה נרכש מן הממשלה הבניין, בו שכנה "הכנסת" הראשונה, הנמצא בכיכר הרברט סמואל. הבניין שופץ והוא משמש להצגות האופרה הישראלית. שימש גם כיו"ר הדירקטוריון של ביתהאופרה.

 בנובמבר 1959 נערכות בחירות חדשות לכנסת ולעיריות. הועמד בראש רשימת תנועת "החרות" לעירית תל-אביב-יפו. תנועת "החרות" שומרת על 5 מושבים במועצת העיר, כמקודם. השותף הגדול בקואליציה העירונית - המפלגה הליברלית - מאבדת שני מושבים. הקואליציה עם הליברלים נופלת ובמקומה מוקמת קואליציה עירונית בראשותה של מפא"י. הדתיים, שהיו בקואליציה עם הליברלים במשך שנים ארוכות, מצטרפים לקואליציה של מפא"'. <persName>מרדכי נמיר</persName> נבחר לראש העיריה. בתור ראש סיעת

 תנועת "החרות" במועצה הוא עובר לאופוזיציה. עם הצטרפות הליברלים לקואליציה העירונית, אחרי כמה חדשים, הופך הוא לראש האופוזיציה. ונושא בתפקיד באחריות ובגאווה. הופעותיו מצטיינות בניתוח הגיוני ומעמיק. לנאומיו על התקציב ניתנת תשומת לב והם נלמדים בקפדנות ע"י אנשי ההנהלה - יריביו.

 ראש הממשלה,<persName> לוי אשכול,</persName> ממנה מועצה ציבורית לתיאטרון הלאומי "הבימה". הוא מוזמן לשמש בה חבר. כעבור זמן מה, מוקמת ע"י שלושת התיאטראות "הבימה", "התיאטרון הקאמרי" ו"התיאטרון העירוני בחיפה", "אגודת שוחרי התיאטרון בישראל". הוא נבחר ליו"ר האגודה.

 באותה תקופה נוסדה באנגליה "אגודת הידידים האנגלים בישראל". הוא מטפל בקשרים שבין שתי האגודות ומטפחם.

 עם הקמת "יד בן-צבי", לזכר הנשיא השני של מדינת ישראל, מתמנה כחבר המועצה, ע"י ראש הממשלה ונבחר לחבר הנהלתה.

 לבקשת משקיעי הון אוסטראליים (לא יהודים), הוא מכהן כחבר הנהלת החברה "פיוניר" להכנת ושיווק בטון מוכן.

 משמש גם חבר הנהלת "אוצר עממי", אגודת אשראי הדדית בע"מ, ת"א, המשמשת מכשיר כספובנקאי לתנועת "החרות" ולהסתדרות העובדים הלאומית.

 בי"ח באייר תשכ"ב (21.5.1962) נשא לאשה את הגברת <persName>יהודית</persName> בת <persName>הלורד ישראל</persName> והליידי <persName>רבקה זיו</persName> (ממיסדות ויצ"ו העולמית, היו"ר שלה ואח"כ נשיאתה. המשפחה סידרה את "מכון דניאל זיו", ברחובות, שהתפתח והפך ל"מכון ויצמן למדע", אחד מבתי האולפנה המפורסמים בתבל ובעל שם מפואר בעולם המדע. רעיתו פעילה במוסדות ציוניים, מצעירותה. היא ממיסדות "מכון וינגיט" לחינוך גופני, שע"י נתניה. היתה פעילה באנגליה למען התזמורת הפילהרמונית הישראלית. פעילה מאד בועד האנגלי של "הקרן הקימת לישראל").

 מיד עם נישואיה נרשמה כעולה חדשה והיא פעילה בויצ"ו בארץ. חברה בהנהלת ויצ"י העולמית ומשמשת כראש המחלקה ליחסי ציבור. בחורף 1968 הוזמנה להרצות בועידת ויצ"ו האנגלית והופיעה בו בהצלחה רבה. ילדיה (מנשואים קודמים):<persName> שרה</persName> (בוגרת אוניברסיטת קמבריג', עלתה לארץ ונישאה <persName>לנתן מונסטר,</persName> עולה חדש מרומניה. להם שתי ילדות, שנולדו בארץ : <persName>רבקה ומיכל</persName> ); בן - <persName>מרכוס</persName> ובת שניה <persName>מיכאלה</persName> (שניהם סטודנטים באנגליה).

 לפנייתו של ראש העיריה, נמיר, הסכים לשמש כנאמן בקרן <persName>לבנטאל,</persName> העוסקת בהגשת עזרה לשיכון זוגות צעירים.

 מזה כמה שנים נבחר "פה אחד", ליו"ר הוועידות הארציות של "תנועת החרות" והוועידות העולמיות של "ברית הרות הצה"ר". נבחר, כמו כן, זו הפעם


 השניה ליו"ר נשיאות המועצה הארצית של תנועת "החרות".

 למרות שהיה באופוזיציה, לא ראה עצמו חפשי מדאגה ממשית ומעשית לצרכי הכלל. הקים קרן יחידה במינה, הנקראת "הקרן לקידום הרפואה". היא פועלת במסגרת עירית תל-אביב-יפו והוא היו"ר שלה. ממקורות בחוץ לארץ גייס סכומי כסף נכבדים לשם הקמת הקרן. זו נותנת הלוואות, ללא ריבית, לרופאים היוצאים להשתלמות או ללמוד טכניקה רפואית חדשה. את ההלוואה מחזירים הרופאים תוך שנתיים עד חמש. הקרן נותנת הלוואות גם למוסדות רפואיים: מרפאות מכונים ובתי-חולים, לרכישת ציוד חשוב. את הכסף עליהם להחזיר תוך תקופה של 4 עד 8 שנים.

 בצורה כזו נהנו כמה רופאים מעזרה חשובה ברכישת ידע חדש. בתי-החולים רכשו ציוד חשוב. ביה"ס לילדים חרשים-אלמים, השיג מכשירי לימוד ושמיעה כיתתיים. מכונים חדשים וחשובים נפתחו בתל-אביב, במסגרת מחלקת הרפואה הציבורית של עירית תלאביב-יפו. הסכום העומד לרשות הקרן, מגיעה עתה ל-500,000 לירות. הקרן מתנהלת ללא כל הוצאה.

 בסוף 1961 יסד ביחד עם סיר <persName>אייזיק וולפסון,</persName> חברה מסחרית שמתפקידה לסייע לעיריות ומועצות מקומיות בעבודות פיתוח. החברה ששמה: "נתיבות" חברה לפיתוח בע"מ, מגישה לעיריות את השירותים הבאים. יעוץ טכני ויעוץ אדמיניסטרטיבי - לתיאום בין מחלקות ההנדסה והכספים המטפלות בעבודות ציבוריות; מימון העבודות, היינו תשלום המגיע לקבלנים במזומנים; גביית המגיע מן הבעלים הגובלים.

 זוהי חברה מיוחדת במינה, בנוייה על רעיון וגישה מקורית, שאין דומה לה בעולם. היא מביאה תועלת רבה, בהוזילה את מחיר עבודות הפיתוח העירוניות. הוא חבר הנהלת החברה ומנהלה הכללי. סיר <persName>אייזיק</persName> <persName>וולפסון</persName> הוא יו"ר מועצת המנהלים.

 בילדותו קראו לו הוריו בשם חיבה "אברשה". בבואם לארץ דרש לקרוא לו<persName> אברהם</persName> . לאחרי מלחמת העולם השניה, סופר על האנטישמיות המתחדשת ברוסיה, ועל זה שהשם <persName>אברשה</persName> משמש ככינוי לגנאי לכל יהודי. ביקש שיחזרו ויקראו לו "אברשה".

 השאיר טביעת אצבעות בארץ ישראל לאורך מסלול חייו, כמעט בכל מקום אליו נקלע ובכל עניין בו טיפל.

 חובב טיס וכדורגל. כתב מאמרים בעתונים על נושאים מוניציפליים וכלכליים. נכתב עליו, בין השאר, בספר "כנפי הנצחון", מאת <persName>אביגדור שחם</persName> , בספר "מערכות הארגון הצבאי הלאומי", מאת <persName>דוד ניב</persName> (כרך שני עמודים 199-200), בספר בית"ר, בבטאון "חיל האויר" מס' 77, בעתונים ובכתבי עת שונים.

 צאצאיו מאשתו הראשונה :<persName> יצחק</persName> (מהנדס ימי); <persName>אלינוער</persName> (עורכת משנה של עתון חיל ההנדסה של צה"ל) אשת הארכיטקט <persName>אדם מזור</persName> . צאצאיהם :<persName> דן,</persName>

<persName>גד, קרן); תמר</persName> (במאית-משנה ב"הבימה").

 אמם (ראה בעמוד 5479) <persName>שרה</persName> ז"ל, היתה בת 36 במותה. בעלת תכונות תרומיות ואצילות רוח. אהובה על כל מכריה. עם מותה ירד אבל כבד על העיר. נתנה חינוך עברי-לאומי לילדיה.

</p></div>
         <div type="bibliogrphy">
            <listBibl>
<bibl>Volume: #18 ,Page: 5470 ,URL: http://www.tidhar.tourolib.org/tidhar/view/18/5470</bibl><bibl>Volume: #18 ,Page: 5471 ,URL: http://www.tidhar.tourolib.org/tidhar/view/18/5471</bibl>
<bibl>Volume: #18 ,Page: 5472 ,URL: http://www.tidhar.tourolib.org/tidhar/view/18/5472</bibl>
<bibl>Volume: #18 ,Page: 5473 ,URL: http://www.tidhar.tourolib.org/tidhar/view/18/5473</bibl>
<bibl>Volume: #18 ,Page: 5474 ,URL: http://www.tidhar.tourolib.org/tidhar/view/18/5474</bibl>
<bibl>Volume: #18 ,Page: 5475 ,URL: http://www.tidhar.tourolib.org/tidhar/view/18/5475</bibl>
<bibl>Volume: #18 ,Page: 5476 ,URL: http://www.tidhar.tourolib.org/tidhar/view/18/5476</bibl>
<bibl>Volume: #18 ,Page: 5477 ,URL: http://www.tidhar.tourolib.org/tidhar/view/18/5477</bibl>
<bibl>Volume: #18 ,Page: 5478 ,URL: http://www.tidhar.tourolib.org/tidhar/view/18/5478</bibl>
<bibl>Volume: #18 ,Page: 5479 ,URL: http://www.tidhar.tourolib.org/tidhar/view/18/5479</bibl>
<bibl>Volume: #18 ,Page: 5480 ,URL: http://www.tidhar.tourolib.org/tidhar/view/18/5480</bibl>
<bibl>Volume: #18 ,Page: 5481 ,URL: http://www.tidhar.tourolib.org/tidhar/view/18/5481</bibl>
            </listBibl>
         </div>
      </body>
  </text>
</TEI>
