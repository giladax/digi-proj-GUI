<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1465 ,URL: http://www.tidhar.tourolib.org/tidhar/view/3/1465</bibl><bibl>Volume: #3 ,Page: 1466 ,URL: http://www.tidhar.tourolib.org/tidhar/view/3/1466</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם אריה ליב גרייבסקי</persName>

</head>
         <div><p> נולד ברייגרוד, פלך לומזה, פולין, בשנת תרנ"ו (11.5.1896), לאביו הרב <persName>שמעון חיים </persName> (מגזע הגאונים בעל "פנים מאירות" ובעל "אור חדש") ולאמו <persName>שמחה</persName> <persName>לאה </persName> בת הרב<persName> שמואל יעקב בראמזון </persName> (ממשפחת רבי <persName>משה חריף</persName> , חברו של רבי <persName>עקיבא איגר</persName> ). בן שבע התחיל ללמוד ש"ס ופוסקים ונתפרסם כעילוי. למד בישיבת ה"חפץ חיים" בראדין ובשיבת סלובודקה ובן 16 הוסמך לרבנות על-ידי גדולי הרבנים ברוסיה.

 בתרע''ג עלה ארצה עם הוריו והתישבו בירושלים. אחרי כשנה, כשפרצה מלחמת-העולם הראשונה, הוכרחה כל המשפחה לצאת למצרים בגלל היותם נתיני האויב הרוסי. אביו נתמנה לרב צבאי ראשי לחיל המשלוח הבריטי במצרים ובמזרח הקרוב בכלל, והוא למד בליציאום הצרפתי באלכסנדריה ואח"כ בביתהספר למשפטים בקאהיר, ותוך לימודיו היה פעיל גם בעניני צבור. ביזמת <persName>יוסף טרומפלדור</persName> השתתף עם ד"ר<persName> הירש ליב גורדון</persName> ביסוד בית-ספר לילדי הפליטים והמגורשים מהארץ באלכסנדריה, עזר לאביו בעבודתו לטובת החיילים העברים בצבא הבריטי ובגדודים העברים והיה חבר בועדים של אגודות שונות להפצת הציונות והעברית במצרים.

 ב-1919 חזר ארצה ונתמנה למורה לתלמוד בגימנסיה העברית בירושלים בהנהלת <persName>שלמה שילר.</persName>

 ב-1921 יצא לפאריס להמשיך את לימודי המשפט שהחל בהם במצרים וגמרם בסוף שנת 1922. בו בזמן למד גם פילוסופיה בסורבונה, ולהזמנתו של הרב הכולל לצרפת, הרב<persName> ישראל לוי</persName> היה מורה ומרצה לתלמוד בבית-המדרש לרבנים בפאריס, וכל רבני צרפת מהדור החדש היו תלמידיו. היה פעיל מאד בעניני צבור, יהדות וציונות, חבר הועד המרכזי של הפדרציה הציונית בצרפת, יו"ר אגודת הסטודנטים היהודים, חבר הועד של אגודת "תרבות", מנהל "בית אולפנא" (מיסודו של הרב ד"ר<persName> אייזנשטאדט)</persName> להכשרת צעירים מבני השבט היהודי של ה"פלשים" בחבש להיות מורים לבני עמם בחבש, נשיא אגודת המורים העברית בפאריס, ועוד. נודע כמרצה מצוין והוזמן להיות מהנואמים בראש - בעברית או בצרפתית - בכל אספה בעניני ציונות ועברית בפאריס, וכן הוזמן לאגודות נוצריות שונות להרצות בהן על התלמוד ועל ספרות המסתורין העברית (הקבלה). פרסם שירים וספורים בעברית ובצרפתית ומאמרים על נושאים יהודיים וכלליים בעתונות הצרפתית הגדולה (בעתון-הערב בעל התפוצה הגדולה שבעולם "אינטראנסיז'ן" קבע מדור מיוחד לספרות העברית והאידית, בעתונים "לה נובל


 ליטרר" ו"לה רווי די ליבאנט"), בעתונות היהודית בשפה הצרפתית, בעתונות העברית בארץ ובחו"ל, בעתון הצרפתי הירושלמי "ז'ורנל די ז'רוזאלם", וערך את העמוד הצרפתי של העתון היומי האידי, "פאריזר היינט". בעיקר התמסר לחקר המשפט העברי והתלמוד. מאמריו הראשונים במקצוע זה פורסמו בעברית ב"התורן" (תרפ"ה) ובצרפתית ב"המנורה" ואח"כ גם ברומנית בתרגומו של ד"ר<persName> שטרן</persName> . השתתף בקביעות בקובץ "המשפט" ואח"כ בקובץ "המשפט העברי" שיצא בירושלים. ב-1934 הוזמן מטעם הפקולטה למשפטים של אוניברסיטת פאריס למחזור הרצאות על המשפט העברי, ובמלאות עשר שנים לפטירת <persName>אליעזר בן</persName> <persName>יהודה</persName> ארגן ופתח אספת אזכרה לכבודו באולם-דיקארט של הסורבונה, בה השתתפו גדולי הפרופיסורים הצר פתים ומגדולי היהודים והוא נאם בה בעברית ובצרפתית.

 לפי הצעתו תיקנה הוצאת הלכסיקון הידוע "לארוס" וערכה מחדש את כל הערכים על נושאים עבריים בהתאם למציאות וסילקה מתוכה את הערכים הקודמים שנכתבו בידי בלתי-בקיאים והיה בהם לא רק משום הטעית הקורא, אלא לפעמים גם מיעוט-דמות פוגע בכבוד ישראל.

 ב-1935 חזר ארצה, עסק שנתים בהוראה והיה יו''ר ארגון המורים העולים, ואח"כ התמחה במקצוע עו''ד במשרדו של עוה"ד<persName> מאריין </persName> (שהוזמן אחרי שחרור חבש ליועץ משפטי ממלכתי שם) והחל לעבוד במקצוע זה. המשיך בעבודה תרבותית כמרצה וכסופר. הרצה ברדיו ירושלים, בבית-העם, באגודות שונות בירושלים וביתר ערי הארץ (ב-1938 מחזור בן 25 הרצאות בבית-פבזנר בחיפה על תולדות התלמוד ומבוא לתלמוד), סיבוב הרצאות בנקודות הפועל המזרחי, ועוד. בתש"ג פרסם מונוגרפיה על רבנו יוסף הלוי אבן מיגאש (העבודה הראשונה שנכתבה עליו במיוחד עד עתה). בתש"ח החל בפרסום סדרת חוברות

 על תורת המשפט העברי וחוברתו הראשונה שיצאה היא על דיני פירודין וקטטות. פעיל בעסקי צבור, כיו"ר ועד שכונת מזכרת משה בירושלים.

</p></div>
         <div type="bibliogrphy">
            <listBibl>
<bibl>Volume: #3 ,Page: 1465 ,URL: http://www.tidhar.tourolib.org/tidhar/view/3/1465</bibl><bibl>Volume: #3 ,Page: 1466 ,URL: http://www.tidhar.tourolib.org/tidhar/view/3/1466</bibl>
            </listBibl>
         </div>
      </body>
  </text>
</TEI>
