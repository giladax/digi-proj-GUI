אברהם בן-יעקב

Volume: #3 ,Page: 1382 ,URL: http://www.tidhar.tourolib.org/tidhar/view/3/1382


 תוספות: 

 והמשך לערך שלו שנדפס בכרך ג', עמוד 1381)

 מנהל בית-ספר וחניך האוניברסיטה העברית.

 בשנת תש"ט פירסם ספר על "תולדות הרב עבדאללה סומך" - גדל רבני בבל בדורות האחרונים.

 ביום י' באדר תשט"ז קיבל באוניברסיטה העברית את פרס נשיא המדינה על מחקרו "קהילות יהודי כורדיסתאן" (הספר הופיע בתשכ"א ע"י "מכון בן-צבי" באוניברסיטה העברית). בשנת תשכ"ו פירסם מחקר גדול על "יהודי בבל" - מסוף תקופת הגאונים עד ימינו (1960-1038), בהוצאת המכון הנ"ל.

 ביום י"א בטבת תשכ"ה (16.12.1964) קיבל פרס ש"ז זאלצמאן ע"י האקדמיה ללשון העברית בישראל עבור מחקרו "היסודות העבריים בשפת הדיבור של יהודי בבל".

 ספרו "תורת הקרבנות" זכה למהדורה חמישית ספרו "תורת התרומה והמעשר" הופיע במהדורה שניה. שניהם הופיעו עם הוספות ומילואים ואושרו ע"י משרד החינוך והתרבות.

 נוסף לאנציקלופדיות הנזכרות בערכו, כתב ערכים גם ב"אנציקלופדיה יודאיקה" (העומדת לצאת לאור ע"י "מסדה") וערך כמה ערכים באנציקלופדיה החינוכית.

 המשיך לכתוב מאמרים רבים על נושאים שונים בעתונים שגזכרו בערכו, ונוספו עליהם גם העתונים: הצופה, חרות, אומר, החינוך, בשדה-תמ"ד, ידע-עם, ילקוט המזרח התיכון (של הסוכנות היהודית), מחניים, מצפה, מחברת (בטאון חברת כי"ח בישראל), ניב המועדון, ספונות (ספר השנה של מכון בן-צבי), ידיעות רמת-גן ועוד. כתב מאמרים גם בקובצים דלהלן: קובץ ליובל השבעים וחמש של ת"ת הספרדים בירושלים (תש"י), "מנחה לדוד" - ספר היובל של הסופר אברהם אלמאליח (תשי"ט), "ספר המועדים", כרך ג על חג השבועות, בעריבת הד"ר יום טוב לוינסקי (תש"י), ספר הזכרון לכבוד הנשיא יצחק בן צבי ז"ל (פירסם בו את "יומנו של המתיישב היהודי הראשון בכלכותה - ר' שלום בן עובדיה הכהן מארם-צובא"). כתב גם בקובצים "(1750-1940) "JEWISH LEDERS"

 "MEN OF THE SPIRIT" שניהם הופיעו בעם ח' בחשון תשי"ב (27.10.52) נשא לאשה

 את נאוה בת חיים נוריאל.

 צאצאיו: זיוה, אורה, יאיר.

Volume: #16 ,Page: 4983 ,URL: http://www.tidhar.tourolib.org/tidhar/view/16/4983