אברהם בנימין ריבלין

Volume: #7 ,Page: 2809 ,URL: http://www.tidhar.tourolib.org/tidhar/view/7/2809


 תוספות: 

 נולד בירושלים, תשרי תרע"א (אוקטובר 1910).

 לאביו ר' שלמה זלמן ריבלין (איש השירה הדתית, אבי החינוך לחזנות בארץ וחוקר תולדות היישוב ראה כרך ד', עמוד 1743) ולאמו הדסה בת הרב ר' אליהו יוסף ריבלין מחברון (מהעץ החב"די של "בית ריבלין", מראשי חסידי חב"ד בארץ).

אברהם בנימין הוא דור ששי לבית ריבלין בארץ למן רבי הלל ריבלין משקלוב (תלמידו וקרובו של הגר"א מווילנא, שעלה לארץ בשנת תקס"ט (1809) בראש עליית תלמידי הגר"א, ממייסדיו ומנהיגיו של היישוב האשכנזי הפרושי (ראה כרך א', עמוד 496) דרך צאצאיו רבי הפעלים בהנהגת היישוב ובפיתוחו (ראה כרכים ב', עמוד 757, א', עמוד 492) ועל-ידי אמהות בדורות הקודמים גם ממשפחות מפוארות אחרות בתולדות היישוב.

 למד בתלמוד תורה "עץ-חיים" ובישיבת "מאה שערים" בירושלים, ובישיבת "לומזה" בפתח-תקוה. למד בבית-ספר למסחר וכלכלה בירושלים.

 בשנות 1930-33 היה מזכיר "בנין הישוב" והשתתף בחברה לרכישת ולגאולת קרקעות מהשכנים הערבים.

 משנת 1936 חבר הנהלת חברת "אחוזת ראובן" בע"מ - חברה לבנין ולפיתוח.


 בשנת 1936 נשא לאשה את מלכה (עטיל) בת ר' (חיים) אהרן סגל  (ממשפחת ר' מנדל מוויטבסק, מצאצאי השל"ה הקדוש זצ"ל. ראה כרך ט', עמוד 3374).

 חבר הנהלת בית הכנסת "היכל מאיר".

 היה חבר ההגנה ומשטרה מיוחדת.

 מנהל חברה.

 צאצאיו: אריה ריבלין  (מהנדס חשמל), רחל, עוזי.

Volume: #13 ,Page: 4280 ,URL: http://www.tidhar.tourolib.org/tidhar/view/13/4280


 תוספות: 

 (המשך לערך בכרך שביעי, עמוד 2808)

 מרבה לכתוב בעיקר על ירושלים ודברי ימי היישוב העברי בה וכן הוא מפרסם מאמרי ביקורת ספרותית (ב"הארץ", "דבר", "היום", "הפועל הצעיר'', "מאזנים", "סיני" ועוד).

 בשנת תשכ"ו (1966) יצא לאור ספרו "ירושלים", תולדות היישוב העברי במאה ה-19 (עם הקדמה מאת


דוד בן-גוריון ) ובשנת תשכ"ט (סוף 1968) יצא לאור ספרו "אישים בעיר הנצח" (הוצאת אל"ף). בנו גדעון , קצין בכיר בצה"ל (כיום במלואים) היה סגן המפקד הצבאי של העיר עזה אחרי מלחמת ששת הימים, לאחר שהשתתף בקרבות לכיבושה של עיר זו; בנו יצחק-צבי התיישב בעיר הפיתוח ערד. (בניו של גדעון: טל, דן, חן; בניו של יצחק-צבי: צפרירה, עופר).

Volume: #18 ,Page: 5488 ,URL: http://www.tidhar.tourolib.org/tidhar/view/18/5488
