אברהם ברוידס

Volume: #3 ,Page: 1266 ,URL: http://www.tidhar.tourolib.org/tidhar/view/3/1266


 תוספות: 

 (ראה כרך שלישי, עמוד 1265)

 הוציא לאור את ספרי השירה הבאים: "שיג לחג" (הוצאת "אמונים", תשט"ו); "מתנה" (שירים לילדים, הוצאת "דביר", תשי"ג); "לילדי החביב" (שירים לילדים, הוצאת "זימזון", 1957) ; "שרשים בסלע" (הוצאת "עיינות", תשי"ז); "בקום ישראל" (הוצאת "עמיחי", תשי"ח); "משירי אברהם ברוידס" (36 שירים בצירוף תוים, הוצאת הספרית המוסיקלית, מרכז לתרבות וחנוך של ההסתדרות, 1958) ; "אל השחר הגנוז" (הוצאת ספרים של הקיבוץ המאוחד, תשכ"א), "אלף בית" בחרוזים - (הוצאת הקהק"ל, תשכ"א).

 ערך והתקין לדפוס: "שירי שבת" (לקט - הוצאת ישראל, הוועדה לתורה ולספרות, תש"י) ; "לשבת" (צרור שירי שבת לילדים, הוצאת ישראל, הוועדה לתורה ולספרות, תש"י) ; "שיר לעובד" (הוצאת מרכז לתרבות והסברה של ההסתדרות, תשי"א); "לאבא אמא" (בשיתוף עם ברוך אביבי. הוצאת "עם עובד", תש"ח); "ספר האבות והבנים" (בשיתוף עם ברוך אביבי. הוצאת "מסדה", תשי"ג) ; "בני נשר" (קובץ לזכר הבנים הנופלים ב

 מלחמת הקוממיות. הכוונה לנקודה הישובית "נשר" ליד חיפה, תשי"ב); "נטעים" (לזכר בני המושב נטעים, ספרים של הקיבוץ המאוחד, תשכ"א); "אלף בית" (בחרוזים - הוצאת הקהק"ל, תשכ"א).

 הוענקו לו הפרסים הבאים : "פרס אשר ברש לספרות ילדים ונוער" (על ספרו "מתנה") ; "פרס לספרות יפה" (מטעם עיריית חולון על ספרו "שרשים בסלע"); "פרס עיריית רמת גן" (לספרות יפה על ספרו ''אל השחר הגנוז"); "פרס יוסף אהרונוביץ" (מטעם ההסתדרות הכללית של העובדים העברים, על תרומתו לספרות תנועת העבודה. הפרס ניתן במסגרת חגיגות ההסתדרות במלאות 40 שנה לייסודה).

 פעולה ציבורית: חבר ועדת הביקורת של הוועד הארצי למען החייל, אח בבני-ברית "לשכת יעקב פרנד". מזכיר הכבוד של הוועדה לשיכון סופרים ואמנים.

 רעיתו לאה , משמשת כמורה בבית הספר היסודי "הכרמל" תל-אביב.

 בנו אורי ברוידס , בוגר הגימנסיה "הרצליה" ומסיים האוניברסיטה העברית בירושלים. הוכתר בתואר עורךדין.

Volume: #12 ,Page: 4120 ,URL: http://www.tidhar.tourolib.org/tidhar/view/12/4120