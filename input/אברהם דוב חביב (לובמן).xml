<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 342 ,URL: http://www.tidhar.tourolib.org/tidhar/view/1/342</bibl><bibl>Volume: #1 ,Page: 343 ,URL: http://www.tidhar.tourolib.org/tidhar/view/1/343</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם דוב חביב (לובמן)</persName>

</head>
         <div><p> נולד בט' סיון תרכ"ד (1864) בכפר הריצובה (ע"י אורשה, פלך מוהילב ברוסיה הלבנה, כפר מהכפרים של אכרים יהודים, שנוסדו בפקודת הצאר ניקולאי הראשון בנסותו להפוך את היהודים לעובדי-אדמה), לאביו ר'<persName> יהודה ליב גדליהו הכהן לובמן</persName> , שוחט וסוחר, ששלשלת יחוסו הגיעה עד ר'<persName> יהודה ליאונטין </persName> (משפחת ז. ד. ליבונטין), שהיה, לפי המסורת, רבו של רבנו תם,

 ולאמו<persName> שרה</persName> בת ר' שמואל גרונם הלוי, מצאצאי הרב יום טוב הלר בעל "תוספות יום-טוב" על משניות.

 למד ב"חדר" לפי נוסח חסידי חב"ד בעיירה בפלך סמולנסק שהוריו עברו לגור בה. משנתפס להשכלה נשלח ללמוד אצל אחי סבתו ר' <persName>ארצ'ה לוין</persName> , רב בעיירה קטנה, כדי להוציא ממוחו את החכמות החיצוניות. משנתבגר נסע למוסקבה ואמר להתכונן לכניסה לאוניברסיטה.

 בפרוע פרעות ביהודים ברוסיה בשנת תרמ"ב, החליט יחד עם בן-דודו <persName>מרדכי לובמן</persName> לעלות לארץישראל.

 כשנה וחצי עבד כפקיד-מפקח על בנין מסילתברזל בחרקוב ואחר-כך כפקיד אצל סוחר-יערות. אך כשעלה ארצה מרדכי בן-דודו, זנח את משרתו הטובה ובא גם הוא בראשית שנת תרמ"ה, קיבל אדמה, מחובבי ציון החרקובים, בפתח-תקוה והתיישב עם מרדכי


 ב"יהודיה" הסמוכה. כאן השתתף בגבורה בהדיפת ערבים שבאו לחרוש בכח את האדמה, כדי לגזול אותה מהיהודים.

 אחרי שנה עברו שני הלובמנים להתישב בראשוןלציון, שהיתה אז מרכז למשכילי המתישבים. אחר-כך השתתף ב"מרד" נגד הפקידות של הבארון ונכלל בגזירת גירוש המתמרדים מהמושבה, אך הגזירה בוטלה והם נשארו.

 כאן נשא לאשה את רבקה אחות מרדכי וביתם היה מרכז למתישבים הצעירים, בו הגו בראשונה את הרעיון בדבר יסוד "קרן קיימת לישראל" ועוד תכניות בעניני המושבה והארץ. זמן מה שימש גם בתור נוטר הכרמים בלילה נוסף על עבודתו בכרמו, ולא פעם השתתף בהגנה על אדמת המושבה.

 כמומחה בגידול גפנים סייע לפיתוח ענף הגפן במושבה. השתתף במשלחת המושבה אל הבארון, שהשיגה את מסירת היקב לרשות הכורמים. היה מראשוני המיסדים של "אגודת הכורמים", נבחר להנהלת "כרמל מזרחי" ולמועצת היקב.

 בתרס"ד שינה את שמו מבוריס לובמן לדוב חביב והתאזרח בארץ עוד בימי השלטון הטורקי, וכך נתאפשר לרשום על שמו "בשם מושאל" קרקעות שנקנו בשביל יהודים נתיני חוץ ובשביל הקק"ל כגון: חולדה, כפר-אוריה ורוחמה. לאחר עלות "הטורקים הצעירים" לשלטון (1908) - נתמנה לראש המושבה על-ידי השלטונות, אך עוד קודם לכן, בתרס"ד, נבחר בפעם הראשונה לראש ועד המושבה. בהשתדלותי נסלל כביש מהמושבה לדרך ירושלים-יפו, סודרו עניני הקרקעות והורחב שטח אדמת המושבה.

 בעצם ימי הגזירות והרדיפות בימי מלחמתהעולם הראשונה, הצליח להשיג אישור רשמי לועד המושבה, והיה לו חלק בהשפעה על ג'מאל פחה, שנתן למושבה את שטחי החולות הנרחבים המשתרעים עד הים. סמוך לסוף המלחמה נאסר ב"אשמת" ציונות והשלטון הצבאי עמד להגלותו לדמשק ולהעמידו לדין

 צבאי כבוגד במולדת. אך התקדמות צבא בנות הברית מנעה את העברתו לדמשק, ואחרי זמן מועט זכה לקדם כראש המושבה את פני הצבא המשחרר.

 אחרי המלחמה ההיא נבחר כחבר הועד הזמני של הישוב, כציר לאספת הנבחרים ובראש הועד החקלאי. במשך 16 שנה שימש לסירוגין כראש ועד המושבה ופעל למען פיתוחה בסלילת דרכים, בהתקנת אור החשמל ועוד. כן עמד לימין העבודה העברית והשמירה העברית.

 היה במשך שנים רבות ראש ועד בית-הספר, חבר ועד הספריה, חבר ועדת התרבות של המושבה, נשיא לשכת "בני ברית", ממיסדי בית-העם, ממיסדי הגימנסיה העברית ("הרצליה"), שעברה אחר-כך ליפו.

 חיבר את הספר על ראשון לציון בסדרת מונוגרפיות הישובים בהוצאת "לנוער" מטעם הקרן הקיימת לישראל, וכשמלאו לו שבעים שנה הוציאו ידידיו את ספר זכרונותיו: "מספורי הראשונים לציון".

 בשנת תש"ו הוציא לאור (בהוצאת ידידים) את הספר "בני דורי" (זכרונות).

</p></div>
         <div type="bibliogrphy">
            <listBibl>
<bibl>Volume: #1 ,Page: 342 ,URL: http://www.tidhar.tourolib.org/tidhar/view/1/342</bibl><bibl>Volume: #1 ,Page: 343 ,URL: http://www.tidhar.tourolib.org/tidhar/view/1/343</bibl>
            </listBibl>
         </div>
      </body>
  </text>
</TEI>
