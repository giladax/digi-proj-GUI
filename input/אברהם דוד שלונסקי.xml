<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 876 ,URL: http://www.tidhar.tourolib.org/tidhar/view/2/876</bibl><bibl>Volume: #2 ,Page: 877 ,URL: http://www.tidhar.tourolib.org/tidhar/view/2/877</bibl>
<bibl>Volume: #2 ,Page: 878 ,URL: http://www.tidhar.tourolib.org/tidhar/view/2/878</bibl>
<bibl>Volume: #2 ,Page: 879 ,URL: http://www.tidhar.tourolib.org/tidhar/view/2/879</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם דוד שלונסקי</persName>

</head>
         <div><p> נולד בה' אדר ב' תר"ס בקריוקוב ליד קרמנצוג, פלך פולטבה (אוקראינה), לאביו טוביה (ממשפחת חסידי חב"ד, עסקן ציבורי וציוני, חבר לאגודת "בני משה", משך בעט סופרים ואף חיבר מנגינות, ביניהן המנגינה הידועה לשירו של טשרניחובסקי "שחקי, שחקי על החלומות") ולאמו צפורה לבית ברברמן (נכדתו קול ר' אברהם דוד לאווט, ה"חוזר" של הרבי מליובביץ', שעל שמו נקרא אברהם דוד שלונסקי).

 קיבל חינוך תותי וכללי. ספג את אהבת הארץ ברוח "חיבת ציון" המעשית והרוחנית.

 אחרי בר-מצוה שלו (1913) הועלה ע"י אביו לא"י כדי ללמוד בגמנסיה "הרצליה". כאן פירסם את שיר הנעורים שלו בעתון הגמנסיה "טל שחרות". עם

 נמר שנת הלימודים הראשונה יצא, כמנהג רוב תלמידי "הרצליה", לחדשי החופש אל בית הוריו לחו"ל, ועם פרוץ מלחמת העולם הראשונה נאלץ להשאר ברוסיה והמשיך את לימודיו בגמנסיה ביקטרינוסלב (היא דנייפרופטרובסק כעת).

 בשנת 1917 נדפס בדרך ארעי שיר משלו ב"השלח" (בעריכת הד"ר י. קלויזנר). היה מראשוני החבתם של "החלוץ" ברוסיה ולאחר שנסיונו הראשון בשנת 1920 לעלות לארץ-ישראל מקרים (דרך קושטא) לא עלה בידו, הצליח שנה אחרי-כן להגיע לפולין ומשם עלה ב-1921 לארץ-ישראל מטעם "החלוץ". עבד בכביש עפולה-נצרת, בימים ההם כתב את השיר "אהל-שח", שנפוץ מיד והושר בשעתו בכל הארץ עוד לפני שראה אור בדפוס. אחר כך עבר לעין-חרוד והשתתף בכיבוש העמק עם חברי "גדוד העבודה". בשעות הפנויות אחרי העבודה עסק בכתיבה, אך העלים את הדבר, מחמת הניגוד החזק שהיה רווח באותם הימים נגד "סטיות אינטליגנטיות". ורק לאחר שנזדמן לתל-אביב, נתגלגלו שירים, משלו לנ. ביסטריצקי, לפ. גינזבורג ולד. בארון, שהדפיסום ב"החיים" (בעריכת פ. גינזבורג) וב"הפועל" הצעיר". מאז עבר לתל-אביב ועבד בעבודות בנין. בהשראת עבודה זו חיבר את הפואימה הידועה שלו "מול הישימון", שהיא ביטוי דינאמי לבנייתה של תלאביב. באותם הימים התחילה פעולתו הספרותית

 הרצופה. אז נצטרף אל הבמה הספרותית "הדים" (בעריכת יעקב רבינוביץ ואשר ברש) ופירסם בה שירים ומאמרים. בתקופה זו יצא ספרו הראשון "דוי".

 בשנת 1925 יצא לפאריס והשתלם במדעי הרוח והספרות. כאן כתב פואימה דרמטית גדולה, שלא ראתה אור עד היום (קטעים ממנה נדפסו ב"כנסת" בשם "בדרך" וב"כתובים"). אותה שנה נוסד "דבר" והוא הוזמן ע"י ברל כצנלסון לבוא ולהצטרף כעובד העתון. פרסם בו שורה של שירים ומאמרים.


 בשנת 1926 עזב את "דבר" ויסד יחד עם א. שטיינמן את השבועון "כתובים" ובמשך שבע שנים היה אחד משני עורכיו, בתקופה זו פירסם שירים ומאמרים רבים ונלחם מלחמה ספרותית רבת תנופה למען סגנון שירי חדש בספרות העברית.

 סגנונו השירי הצטיין בקצב המבטא הספרדי. הוא ריכז מסביב ל"כתובים" חבורת משוררים וסופרים צעירים. בשנת 1927 החל לעבוד במערכת "הארץ" כעורך המדור הספרותי ופירסם בו שירים ומאמרים לרוב. בשנת 1934 יסד את השבועון "טורים" שיצא לאור במשך שנתיים.

 במשך זמן זה עבד בשביל התיאטרון העברי ותרגם הרבה מחזות ל"אהל", "הבימה" ועוד. וכן עסק בתרגומי שירה ופרוזה בשביל הוצאות ספרים שונות ושימש זמן רב כיועץ ספרותי ב"אהל".

 במשך הזמן התקרב במובן רעיוני אל תנועת "השומר הצעיר" ובשנת 1938 התחיל לערוך את ה"דף לספרות" בשבועון "השומר הצעיר" שבו השתתפו רוב אנשי "טורים". שיתוף פעולה זה הביא לידי ייסודה של הוצאת "ספריית פועלים", שלכתחילה נתכוונה להוציא ספרים לעתים מזומנות, אך תוך כדי עבודה התפתחה והיתה להוצאת ספרים גדולה וסדירה.

 בשנת 1944 עבר לעריכת המדור הספרותי בעתון היומי "משמר", שנוסד באותה שעה. משנת 1946 עורך את השבועון הספרותי "עתים", המופיע בשם חבורת סופרים פרוגרסיביים.

 עורך ספרותי של "ספריית פועלים"; חבר "ועד הלשון" והועד המרכזי של אגודת הסופרים העברים בא"י.

 ספריו: "דוי" ("הדים" - תרפ"ד) ; "לאבאאמא" ("הדים" - תרפ"ו); "בגלגל" ("דבר" תרפ"ז); "באלה היכלים" ("יחדיו" - תרפ"ט); "אבני-בוהו" ("יחדיו" - תרצ"ד); "שירי המפולת והפיוס" ("יחדיו" - ת"ש) ; "שירי הימים" - אנטלוגיה של שירים מתורגמים משירת עמים שונים ושירים משלו ("הקיבוץ המאוחד" - תש"ו); "על מלאת" ("ספרית פועלים" - תש"ז); "מיקי מהו"פואימה בחרוזים לילדים (הוצאת "לעם" ו"ספריית פועלים" - תש"ז).

 תרגומים : "המלט" לשקספיר, שתי מהדורות (הוצאת "לעם" ו"ספריית פועלים"-תש"ו-מוצג ב"הבימה"); "המלך ליר" לשקספיר (מוצג ב"אהל"); "ייבגני אונייגין" לפושקין ("יחדיו"-תרצ"ג; מהדורה שנייה - "ספריית פועלים" - תרצ"ו) ; "רביזור" ו"שידוכין" לגוגול (הוצגו ב"הבימה"); "טרטיף" למולייר (הוצג ב"אהל"); "שלטון החושך" לטולסטוי (הוצג ב"אהל"); "היער" לאוסטרובסקי (הוצג ב"אהל"); "אופירה בגרוש" לברט ברכט (הוצג ב''אהל"): "חלום הגולם" ללייוויק (הוצג ב"הבימה"); "קרקע בתולה" לשולוחוב, "פואימה פדגוגית" למא

 קאראנקו, "ז'ן שן" לפרישווין (כולם "ספריית פועלים") ; "מלט" לגלדקוב ("שטיבל"); "מסעי הצפרים" לק. דוידוב, פואימה של צפרי כנף ושפעת רינותיהם.

 פסבדונימים: אשל, ספרא, לקוטאי ועוד.

 אחיו - הסופר והמתימטיקאי דב שלונסקי ז"ל. אחיותיו: הקומפוזיטורית ורדינה שלונסקי, הזמרת יהודית שלונסקי. בן אחותו: הפסנתרן יהלי וגמן (בעל פרסי-הצטיינות בא"י ובחו"ל).

 יסד בשנת תש"ו את המרכז לתרבות מתקדמת שתכליתו לגייס באומה ובישוב את כוחות היצירה והמחשבה לשם צירופה של העצמאות העברית לכלל התרבות הפרוגרסיבית בעולם.

 השתתף כציר בקונגרס הציוני הכ"ב. הופיע לפני נציגי המדע והיצירה בשויץ והביא את דבר התרבות העברית החדשה בא"י.

</p></div>
         <div type="bibliogrphy">
            <listBibl>
<bibl>Volume: #2 ,Page: 876 ,URL: http://www.tidhar.tourolib.org/tidhar/view/2/876</bibl><bibl>Volume: #2 ,Page: 877 ,URL: http://www.tidhar.tourolib.org/tidhar/view/2/877</bibl>
<bibl>Volume: #2 ,Page: 878 ,URL: http://www.tidhar.tourolib.org/tidhar/view/2/878</bibl>
<bibl>Volume: #2 ,Page: 879 ,URL: http://www.tidhar.tourolib.org/tidhar/view/2/879</bibl>
            </listBibl>
         </div>
      </body>
  </text>
</TEI>
