<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1191 ,URL: http://www.tidhar.tourolib.org/tidhar/view/3/1191</bibl><bibl>Volume: #3 ,Page: 1192 ,URL: http://www.tidhar.tourolib.org/tidhar/view/3/1192</bibl>
<bibl>Volume: #3 ,Page: 1193 ,URL: http://www.tidhar.tourolib.org/tidhar/view/3/1193</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם חולודנקו</persName>

</head>
         <div><p> בן <persName>יעקב</persName> ולאמו <persName>הינדה.</persName> נולד בשנת תרל"א (1871) בכפר סיטנקי, פלך קיוב, להורים אכרים עניים. אמו מתה עליו בשעת לידתו, ובעודנו תינוק בן יומיים הועבר לעיירה איבנקוב לבית דודו.

 דודו שכר לו תמיד את המלמדים הטובים בעיירה, וכשהגיע שמעו של הילד הכשרוני לאזני הרב דמתא ר' מרדכי לויצקי, לקחהו אליו ללמדו ש"ס ופוסקים כמה שעות ביום. בשעות הפנאי שלו היה שונה לבדו על למודי התנ"ך ועל הדקדוק וספג לתוכו את הספרות הישנה והחדשה.

 בעודנו צעיר נעשה למורה עברי. את עבודתו הציונית התחיל בעיירתו מיד אחרי הקונגרס הציוני הראשון, ויסד בעיירתו זו אגודה ציונית בשם "ציון", שבמשך זמן קצר אספה 150 חבר. החסידים והאדוקים ניסו להביא דבתו רעה לפני "הצדיק" ר' מרדכי דוב מהורוסטופול, אך "הצדיק" הנ''ל נטה, כנראה, בסתר לחבת ציון, והצדיק את המעשה בפני חסידיו.


 עד מהרה נעשתה איבנקוב הקטנה למרכז ציוני וצבורי חשוב בכל פלך קלוב. היו שם בתי ספר ששפת הוראתם היתה "עברית בעברית". הוקמה קהלה מאורגנת, נוסדה קופת מלוה, נוסד קואופירטיב "הצלה".

 נשא לאשה את <persName>רבקה רחל</persName> בת<persName> יהודה סלוצקי.</persName> לקיוב יצא בסוף המאה הי"ט ושם עסק בהוראה ומצא למרצו כר נרחב לעבודה ציונית ותרבותית.

 אחרי הקונגרס הציוני השני יסד בפרבר הקיובי סולומנקו את "החדר המתוקן" הראשון בקיוב, אך ב"חדר" אחד לא הסתפק, אלא הלך ויסד גם שעורי ערב למבוגרים שבהם למדו עברית. רבים מתלמידיו אלה תפסו אח"כ מקום חשוב בציונות ובצבוריות בגולה ובארץ.

 מרוב עבודה ועמל חלה בגרונו והרופאים אסרו עליו את ההוראה. לשם פרנסתו נעשה לסדרן עבודות דפוס.

 בשנת 1917, אחרי המהפכה ברוסיה, נבחר לועד הציוני הראשון בקיוב ופיתח עבודה ציונית אקטיבית. ביחד עם אחד מידידיו רכש את דפוס שפטל מברדיצ'ב והדפוס הועבר לקיוב ונקרא בשם "התחיה". בו נדפס העתון היומי הציוני "דער תלגרף''.

 עם כבוש קיוב ע"י הבולשביקים הוחרם הדפוס ומצבו החומרי הורע מאד. הציונים עברו אז למחתרת ויחד אתם עבר את העבודה הציונית. היה באותו הזמן ממיסדי בית הכנסת "כנסת ישראל", ששימש גם למועדון ציוני אי-ליגלי ושם גם היה במשך שעות היום בית ספר עברי. בבית כנסת זה נאסרה הועידה של צעירי ציון בשנת 1920, והוא לא היסס לאכסן בביתו כמה צירים מערי השדה.

 אחרי מאסר הועידה יצא לארץ ישראל, ואחרי טלטולי דרך מרובים הגיע לארץ עם שני בניו וקבל עבודה בחברת "משק", בה עבד כמה שנים, וכשחברה זו חיסלה את עסקיה יסד לו יחד עם ידידו <persName>אברהם</persName> <persName>גוטמן</persName> בית דפוס קטן.

 היה חבר המועצה של "ברית הציונים הכלליים", חבר הועד הארצי של קרן היסוד, חבר הועד של "בית הכנסת הגדול" בתל אביב, חבר הועד של "ברית ראשונים", חבר בועד אגודת "עונג שבת". חבר ועד "התאחדות יהודי רוסיה", חבר הועד של החברה החדשה "ירושלים". היה גם כמה שנים חבר ועד ואגודת אהלים וצריפים בת"א.

 נפטר בתל אביב, ט' סיון תש"ב ב"אהל שם", שהיה שם לשם השתתפות באספת עם של ה"ברית" למען החינוך הכללי.

 הובא לקברות בנחלת יצחק.

 צאצאיו:<persName> יצחק</persName> ז"ל (היה רופא, בצבא הרוסי), ד"ר<persName> אהרן</persName> (רופא בתל אביב),<persName> הינדה</persName> (חברת קבוץ "אפעל"), <persName>אליהו</persName> (פרופ. למוסיקה וקומפוזיציה בפריז).

</p></div>
         <div type="bibliogrphy">
            <listBibl>
<bibl>Volume: #3 ,Page: 1191 ,URL: http://www.tidhar.tourolib.org/tidhar/view/3/1191</bibl><bibl>Volume: #3 ,Page: 1192 ,URL: http://www.tidhar.tourolib.org/tidhar/view/3/1192</bibl>
<bibl>Volume: #3 ,Page: 1193 ,URL: http://www.tidhar.tourolib.org/tidhar/view/3/1193</bibl>
            </listBibl>
         </div>
      </body>
  </text>
</TEI>
