<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 224 ,URL: http://www.tidhar.tourolib.org/tidhar/view/1/224</bibl><bibl>Volume: #1 ,Page: 225 ,URL: http://www.tidhar.tourolib.org/tidhar/view/1/225</bibl>
<bibl>Volume: #1 ,Page: 226 ,URL: http://www.tidhar.tourolib.org/tidhar/view/1/226</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם יוסף ברגמן</persName>

</head>
         <div><p> בן מרדכי. - נולד בעיר פינסק בשנת תרמ"א. היה נכדם של ר' מרדכי-לה מצ'רנוביל מצד האב ושל האדמו"ר מסטולין מצד האם.

 למד בחדר. בהיותו בן 15 נצטרף לאגודת "חובבי ציון" בפינסק מיסודם של חיים ווייצמן וי. ל. ברגר. כשנוסדה ההסתדרות הציונית נהיה לחברה ונעשה

 לציוני קנאי ולחסידו הנלהב של הרצל.

 כאחד מפעילי הציונים בגליל שלו היה בועד המארגן של ועידת מינסק הידועה, שבה קראי אחד העם את הרצאתו המפורסמת "תחית הרוח" (1902).

 השתתף בקונגרסים הציוניים: ו'-י"א, ובקונגרס הששי, קונגרס אוגנדה, היה שבור ורצוץ, כי הרצל היה כל הימים בעיניו כנביא, והתיחס תמיד אליו בחרדת קודש.

 כשנוסדה "הפרקציה הדמוקרטית" היה אחד מחבריה המסורים, ואח"כ כשנוסדה במינסק הסתדרות "פועלי ציון" שיתף פעולה עם מיסדה של ההסתדרות הנ"ל - רובנצ'יק.

 היה ממפיצי מניות ה"קולוניאל בנק" ומעוזרי הד"ר כהן-ברנשטיין ב"לשכת הדואר" שלו. כשפרצה התנועה נגד אוגנדה, אחרי הקונגרס הששי, היה מן הפעילים בתנועה זו. היה משלשת הצירים שנשלחו ע"י מ. אוסישקין לנהל תעמולה נגד ההצעה הנ"ל. היה גם ממשתתפי ועידות חרקוב, פרייבורג והלסינגפורס.

 בשנת 1905 נסע לאוקראינה לחקור שם את פרשת הפרעות. הדו"ח שלו על אודות הנסיעה הנ"ל נדפס ב"ספר הפרעות" שיצא אח"כ ע"י י. ל. מוצקין.

 אחרי שדוכאה המהפכה הראשונה ברוסיה (1905 1906) נעשתה העבודה הציונית שם יותר קשה, אפילו לחו"צ שהיו ליגלים לא נתנו השלטונות רשות לכנס ועידה כללית. אבל ברגמן העיז לכנס את ב"כ חו"צ מכל רחבי רוסיה באחד מבתי המלון המפוארים באודיסה והועידה עברה בהצלחה גמורה ובשלום.

 היה פעיל גם בשטח הכלכלי, יסד בשנת 1907


 בפינסק בנק להלואה וחסכון, ועמד בהנהלתו עד מלחמת העולם הראשונה. מלבד זה השתתף בועד ההגירה מטעם יק"א בפינסק.

 היה מורשה ועד חובבי ציון מאודסה ופעיל בועד הסניף של חברת "מפיצי השכלה" בעירו.

 עם פרוץ מלחמת העולם הראשונה עבר ליקטרינוסלב וגם שם היה מעסקני בנק הלואה וחסכון.

 מיקטרינוסלב עבר למוסקבה, ואחרי שנסתיימה המלחמה חזר לעיר מולדתו ושם היה פעיל במרכז ציוני רוסיה הלבנה, ועבד הרבה לטובת קרן היסוד.

 ב-1922 ממיסדי הגמנסיה העברית "תרבות" בפינסק. יסד שם גם בנק יהודי.

 בשנת 1923 עלה לארץ ישראל ותיכף נכנס לעבודה צבורית-ציונית. מתחלה עבד ב"המשביר" (עד 1928) ואח"כ עבר לנהל את "הלואה וחסכון", והצליח להפוך את המוסד הכספי הזה למכשיר ציוני קונסטרוקטיבי, ששירת את ההמונים הרחבים בישוב וגם את עבודת הבנין הציוני.

 היה כל השנים מעמודי התווך של הקואופרציה האשראית, והיה ער ופעיל בעניני צבור ונושא את רעיון העזרה ההדדית אל שכבות הישוב השונות ומשתדל בכל מאמצי כוחותיו להגשמתו.

 ממיסדי ה"מפדה האזרחי" והביא תועלת רבה למוסד חשוב זה. כן התיחס בידידות למפעליה של התאחדות העתונאים, ועזר בנסיונו ובעצותיו לפתיחת "קופת מלוה" לעתונאים, ועזר הרבה לועד שהוקם לשם הקמתו של "בית סוקולוב".

 מפרק לפרק היה מפרסם ב"הבקר" מאמר על בעיה כלכלית בחתימת י. קרלינר - ע"ש אותו הפרבר בפינסק, שבו נולד.

 בעשר השנים האחרונות סבל ממחלת לב, אך לא שם לב להתקפות שהותקף מדי פעם בפעם. בזמן האחרון גברו ההתקפות, וביום י"ג אייר תש"ו עבד כדרכו במשרד "הלואה וחסכון" וגם השתתף בכמה ישיבות ופגישות, ובערב הותקף התקפת לב חזקה שגרמה למותו.

 מת בי"ד אייר תש"ו (15.5.46) ונקבר בתל-אביב, בבית הקברות הישן.

 אשתו רבקה מבית שפירא מפינסק, בנו ברוך (פקיד באפ"ב פ"ת), ובתו זהבה אשת צבי ביילין.

</p></div>
         <div type="bibliogrphy">
            <listBibl>
<bibl>Volume: #1 ,Page: 224 ,URL: http://www.tidhar.tourolib.org/tidhar/view/1/224</bibl><bibl>Volume: #1 ,Page: 225 ,URL: http://www.tidhar.tourolib.org/tidhar/view/1/225</bibl>
<bibl>Volume: #1 ,Page: 226 ,URL: http://www.tidhar.tourolib.org/tidhar/view/1/226</bibl>
            </listBibl>
         </div>
      </body>
  </text>
</TEI>
