<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 249 ,URL: http://www.tidhar.tourolib.org/tidhar/view/1/249</bibl><bibl>Volume: #1 ,Page: 250 ,URL: http://www.tidhar.tourolib.org/tidhar/view/1/250</bibl>
<bibl>Volume: #1 ,Page: 251 ,URL: http://www.tidhar.tourolib.org/tidhar/view/1/251</bibl>
<bibl>Volume: #1 ,Page: 252 ,URL: http://www.tidhar.tourolib.org/tidhar/view/1/252</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם כהנא</persName>

</head>
         <div><p> בן מרדכי. - נולד בדצמבר 1874 (תרל"ה) באחוזת אביו בכפר<persName> סקומרוחה </persName> שעל יד <persName>ז'יטומיר</persName> באוקראינה.

 קיבל חנוך מסורתי ורכש לו ידיעות רבות בשפות חיות וקלסיות.

 בגיל צעיר התחיל בעבודה ספתתית-מדעית. פרי עטו הראשון היה ספר תולדות "ר' ישראל בעל שם

 טוב". אח"כ הוציא מונוגרפיה על חיי רמח"ל, ספר "קורות היהודים ברומה" (בעקבות ספרו הידוע של ריגר-פוגלשטיין), תוך חקר ההיסטוריה הוציא לאור גם ספר דקדוק עפ"י שד"ל ותולדותיו של רבי יהודה אריה די-מודינא.

 בש' תרס"ג החליט לגשת ולהוציא את התנ"ך עם פירוש מדעי לפי דוגמת ובעקבות מרטי, נובק ודיללון. בפירושו זה (בראשונה הוציא ספר "בראשית" מפורש על ידו) הובאו בפעם הראשונה בלבוש עברי מתאים מסקנות בקורת המקרא. פירושו זה עשה רושם גדול, והוא ניגש להמשך מפעלו זה, והוציא בזה אחר זה את "שמות" ו"במדבר" (מפורשים על ידו). אח"כ הוציא את פירוש "ישעיהו'' (מפורש על ידי שמואל קרויס), "תהלים" (מפורש ע"י פרופ' צבי פרץ חיות). ההוצאה הזו והפרושים המדעיים המלוים אותה הקנו לו שם ויד בקרב העוסקים בחכמת ישראל.

 עד מלחמת העולם הראשונה הספיק להוציא עוד חלק מ"תרי עשר" ו"דניאל". בש' 1909 הוציא מלון רוסי-עברי גדול.

 נשא לאשה את חנה בת ר' יעקב שפטל מברדיצ'ב.

 עם השתלטות הבולשביקים נתמנה על ידיהם למרצה באוניברסיטה העממית בקיוב וקבל את התואר פרופיסור. 

 בש' 1922 הצליח לצאת מרוסיה והשתקע לזמןמה בורשה. שם הוציא לאור את "ספר החסידות" שלו, שבו כינס ממיטב הספרות החסידית על כל גלוייה (דברי תורה, דברי אגדה ותעודות), "מעשיות ר' נחמן מברצלב", כן הוציא לאור את האנתולוגיה "ספרות ההיסטוריה הישראלית" בשני חלקים.

 ב-1923 עלה לארץ ישראל. עם בואו נתמנה למורה לתנ"ך בסימינריון למורות וגננות ע"ש לוינסקי בתל-אביב. כעבור זמן-מה נתמנה למנהל הספריה "שער ציון" ובתפקיד זה עמד עד 1929.

 בארץ ישראל חידש את הוצאת הפירוש המדעי. כאן יצאו לאור "תרי עשר" חלק ב', "משלי", "איוב", "עזרא ונחמיה", "חמש מגילות" עפ"י רוב מפורשים על ידו. הפעם התרחק קימעא מבקורת המקרא והשתדל במיטב ידיעותיו למזג ולסכם את כל הטוב שבפירושים העברים ולמזגם בפירושי הגויים: נובק, מרטי, קאוטש, שטראק ודיללון.

 מלבד זה התמסר להוציא את "הספרים החיצונים" בתרגום עברי מהמקור מפורשים לפי המלה האחרונה של המדע העברי והכללי. בעד עבודתו המונומנטלית הזו קבל פרס ביאליק.

 בסוף ימיו עבד על פירוש מלא, שונה מפירושו הראשון, וקרוב למקורות ישראליים לפירושי התורה של חז"ל. הוא הספיק רק לסיים את פירושו ל"בראשית", "יחזקאל'' ו"הושע".

 בשנת חייו האחרונה חלה מחלה קשה וממושכת, ואחרי סבל רב מת בת"א בי"ט אדר א' תש"ו (21.2.1946), ונקבר בבית הקברות הישן.

 צאצאיו: <persName>אוריאל </persName> (אדריכל), <persName>יעקב</persName> (עורך דין)<persName> ומרים</persName> אשת מיכאל רוזנצויג (מהנדס).


</p>
<p>

 תוספות: 

 נולד ביאסי, רומניה, בשנת תרנ"ז (13.7.1897), לאביו<persName> יצחק </persName> (תלמיד-חכם, סוחר, עסקן, מראשי חובבי ציון והלוחמים במגמות ההתבוללות של ראשי הקהלה, נפטר ביאסי בשנת תרע"ב) ולאמו<persName> רחל</persName> בת<persName> אברהם</persName> <persName>דוידוביץ </persName> (ממשפחת משכילים ידועה). קיבל חינוך יהודי לאומי וכללי.

 בן 16 הצטרף לתנועת הנוער הציוני ובן 18 נבחר למרכז הציוני לרומניה הצפונית ולמזכירו הכללי. השקיע עבודה רבה בארגון הסניפים במקומות ובתעמולה לקק"ל, בהפצת השפה והספרות העברית, ובהכשרת נוער לעליה, ובארגון ה"טוינבי הול" (כעין מכללה עממית להפצה תורת היהדות והציונות). ב-1915 עבר לבוקארשט, נבחר לחבר הועד הארצי הציוני, היה חבר איגוד הסטודנטים הציונים "חשמוניה" והשתתף ביסוד המועדון הראשון


 של "פועלי ציון" להפצת הציונות בין אנשי העמל,

 בפברואר 1919 עלה לארץ באניה "ארגנפלס", שהביאה מאות גולים ועולים מאיסטמבול. אחרי סיור בכל הארץ נכנס כחבר לקבוצת תל-עדשים, שם עבד יחד עם <persName>א. ד.</persName> <persName>גורדון </persName> ואחרי ימי-יעבודה מפרכים היו מעיינים יחד בכתבי רוסו ואחרים ומחליפים. רעיונות והגיונות בשאלות לאום ואדם.

 נשא לאשה את<persName> סוניה </persName> בת<persName> זלמן גורדון</persName> מבאקו.

 בסוף 1919 נכנס לעבוד כפקיד בבנק אפ"ק ביפו, ועבד כשנתים במשרד הראשי של הבנק ובסניפיו בבירות ובחיפה. אח"כ נתמנה לסגן מנהל חברת "רומפאל" לקשרי מסחר בין ארץ-ישראל לרומניה, שהיתה החברה הראשונה להבאת אניות עצים וחמרי בנין לארץ אחרי מלחמתהעולם הראשונה. כחבר הנהלת חברה זו היה אחד הנאמנים של חבורת יהודי רומניה לרכישת קרקעות בארץ ובין החותמים בשמה על חוזי הקניה של אדמת "אחוזת הרברט סמואל" על הכרמל, במפרץ חיפה ועוד.

 ב-1925 יסד את הפירמה לסוכנות וקומיסיון הקרויה על שמו והשקיע הרבה מרץ בפיתוח קשרי סחר החוץ של ארצנו. ב-1929 השתתף ביסוד אגודת הקומיסיונרים בארץ והיה בה סגן-נשיא ואח''כ נשיא. ב-1931 נבחר לועד לשכת המסחר לתל-אביב ויפו וב-1946 לסגןנשיאה. כחבר ועד הלשכה היה בין יוזמיו ומגשימיו של בנין נמל תל-אביב. היה והנו חבר בועדות צבוריות וכלכליות שונות: יו"ר ועדת הבוררויות של לשכת המסחר, יו''ר ועדת הקמת, יו''ר ועדת האכספרטיזות, חבר הועדה ליחסים בין המסחר והתעשיה, חבר הועדה המיעצת ליד המחלקה למסחר ותעשיה של הסוכנות היהודית ויו"ר ועדת המצב של ארגוני המסחר. השתתף בפעילות בארגון "יריד המזרח" בתל-אביב. ב-1930 נבחר לחבר מועצת בנק קופת-עם בת"א. ב-1931 לחבר ההנהלה וב-1940 לסגן יו"ר ההנהלה. ב-1947 נבחר לציר לקונגרס הבינלאומי של לשכות המסחר, שהתכנס במונטרה שבשווייץ, וב-1948 נתמנה על ידי ממשלת ישראל כחבר המשלחת לחו"ל בעניני אספקה. סופר

 כלכלי לכמה עתונים בארץ ובחו"ל ומחבר מאמרים רבים בכלכלה מדינית.

 הצטרף בין הראשונים לתנועה הריביזיוניסטית ועבד בה במחיצתו של <persName>ז'בוטינסקי</persName> . השתתף כציר בכמה ועידות של הצה"ר ובקונגרסים הציוניים בבאזל ב-1931 ובפראג ב-1934. השתתף ביסוד "אוצר עממי" (אגודה הדדית לאשראי), נבחר ליושב-ראשה הראשון ואח"כ לסגן יו"ר. באפריל 1948 נבחר במועצת מפלגת הצה''ר בפאריס לחבר ההנהלה הראשית של "קרן תל-חי" ולחבר המועצה הכלכלית של התנועה.

 ב-5 באוגוסט 1947 נעצר ונכלא על ידי השלטון הבריטי יחד עם ראשי העיריות ועסקנים במדור "העצורים החשובים ביותר" במחנה "לטרון" ב' ולאחר זמן קצר שוחרר.

</p>
<p>

 תוספות: 

 נפטר בת"א, י"ט אלול תשכ"ד (16.9.65) והובא לקבורה בכפר גלעדי.

 (ראה כרך ג' עמוד 1365)

</p></div>
         <div type="bibliogrphy">
            <listBibl>
<bibl>Volume: #1 ,Page: 249 ,URL: http://www.tidhar.tourolib.org/tidhar/view/1/249</bibl><bibl>Volume: #1 ,Page: 250 ,URL: http://www.tidhar.tourolib.org/tidhar/view/1/250</bibl>
<bibl>Volume: #1 ,Page: 251 ,URL: http://www.tidhar.tourolib.org/tidhar/view/1/251</bibl>
<bibl>Volume: #1 ,Page: 252 ,URL: http://www.tidhar.tourolib.org/tidhar/view/1/252</bibl>
            <bibl>Volume: #3 ,Page: 1365 ,URL: http://www.tidhar.tourolib.org/tidhar/view/3/1365</bibl><bibl>Volume: #15 ,Page: 4804 ,URL: http://www.tidhar.tourolib.org/tidhar/view/15/4804</bibl></listBibl>
         </div>
      </body>
  </text>
</TEI>
