אברהם ליפשיץ

Volume: #6 ,Page: 2581 ,URL: http://www.tidhar.tourolib.org/tidhar/view/6/2581


 תוספות: 

 נולד באנטוורפן (בלגיה), ג' כסלו תרס"ח (9.11.1907). לאביו חיים שמעון ליפשיץ ולאמו הינדה בת מרדכי צבי רקובר-פוס.

 קיבל חינוך גבוה בהולנד.

 היה יו"ר ארגון הנוער בהולנד.

 בשנת 1931 נשא לאשה את יהודית בת מרדכי הן.

 ב-23 לפברואר 1931 עלה לארץ.

 עסק בארץ כבעל תעשיית תוצרת חלב - "מחלבה הולנדית" Dutch Dairy

 יחד עם יהושע חנקין (ראה כרך ב', עמוד 752) גאל קרקעות לישוב כפרי "קדימה" שהוקם ע"י התאחדות האיכרים בשנת 1933 בשרון, 11 ק"מ מנתניה ושטחי קרקע נוספים לישוב כפרי עירוני, הדר-רמתיים, בשרון, משני צדיו של כביש פתח-תקוה. 20 ק"מ מתל-אביב. "רמתיים" נוסדה ב-1925 ו"הדר" ב-1929.

 חבר ההגנה משנת 1933 בגוש-דן. היה סגן מפקד איזור רמת-יצחק (6 שנים), אח"כ מפקד איזור באותו מקום.

 נשיא "בורסת היהלומים הישראלית בע"מ" תל-אביב. יו"ר "חברת בנין בורסת היהלומים הישראלית בע"מ" ברמת-גן.

 משנת 1953 הנציג הרשמי לועידות הבין לאומיות. עוסק בייצוא יהלומים לחו"ל.

 כתב מאמרים בעתונות מקצועית של יהלומנים.

 בנותיו: נעמי אשת כרמל לנצט (מהנדס, מהנדס ורד במזרח ניגריה), רות  אשת יהושע שגיא  (עתונאי), דפנה (תלמידה באוניברסיטת תל-אביב).

Volume: #13 ,Page: 4298 ,URL: http://www.tidhar.tourolib.org/tidhar/view/13/4298