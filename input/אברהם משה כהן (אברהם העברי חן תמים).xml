<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 615 ,URL: http://www.tidhar.tourolib.org/tidhar/view/2/615</bibl><bibl>Volume: #2 ,Page: 616 ,URL: http://www.tidhar.tourolib.org/tidhar/view/2/616</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם משה כהן (אברהם העברי חן תמים)</persName>

</head>
         <div><p> נולד בעיירה איוועניץ, ליד מינסק, בשנת תרי"ד, לאביו הרב<persName> יהושע אליעזר אנשלביץ'</persName> , מלעבעדאוי. נתגדל בבית אבי-אמו ר' <persName>יוסף כהן </persName> ונקרא בשם-משפחתו, אך כשגדל הסיר מעליו את השם המושאל ומתוך תיעוב לשמות-משפחה בעלי צורה לועזית בחר לעצמו את השם<persName> חן-תמים</persName> . למד בחדרים ובישיבת וולוז'ין. נמשך להשכלה, למד רוסית ושפות אחרות והרבה להגות בספרי מלומדים ופילוסופים של אומות העולם (לפי דבריו ידע את השפות: עברית, ארמית, ערבית, רוסית, צרפתית, איטלקית ואנגלית) ובספרי השכלה ומליצה בעברית, ועוד בלמדו בישיבה ניסה אה יכלתו בכתיבת מליצות והגיונות. עסק במינסק במתן שיעורים בשפה הרוסית. ה"סופות בנגב" עוררו אותו להכרה לאומית. מקודם השתדל ליסד במינסק אגודה "קבוץ נדחי ישראל", ואח"כ נרשם כחבר בתנועת ביל"ו. אך לא הסיק מיד את המסקנה המעשית מהצטרפותו לבילויים. רק לאחר שנים אחדות עלה ארצה, בעת שמושבת הבילויים גדרה כבר נבנתה. הוא בא אל המושבה וביקש נחלה בה, ומאחר שלא היה בסיס ממשי לדרישתו שמוהו המתישבים למורה לילדיהם, וכך היה המורה הראשון בגדרה. מנהגיו המשונים התמיהו את הילדים והמבוגרים כאחד (ואף כינוהו בשם "כהן המשוגע") אך הוראתו בעברית ובתנ"ך היתה טובה. מספרים עליו, שבאותה תקופה הוזמנו פעם אנשים מגדרה אל משרד השלטון בעזה וגם הוא


 הלך עמהם. בדרך אזל הלחם מכליהם ואז נתן להם את הצידה שהביא עמו והוא עצמו לקט לו עשבים בשדה לאכול.

 לפתע נעלם מהמושבה, נדד בארץ לארכה ולרחבה, הטיף לתשובה וליראת-שמים ליהודים ולערבים (הללו היו מאזינים לדבריו בחרדת-קודש כמו לדרוויש חסיד). נכלא בירושלים לימים אחדים בגלל הפרעת הסדר בדרך שגעונית. בצפת רדפוהו היהודים עצמם. הלך לבירות ושם היה מורה לילדי הקונסול הרוסי. ושוב יצא לנדודיו ולטפותיו עד העיר חלב שבצפון סוריה וגם בדמשק ובחלב נכלא לימים אחדים. יצא לאירופה, הבריח את הגבול לרוסיה, ואחרי ישיבה קצרה בכלא בשל עבירה זו המשיך את נדודיו והטפותיו ליהודים ולגויים על הגאולה שתבוא לאנושות כולה על-ידי תשובה, והגויים בשווקים היו מצטלבים ביראת-שמים לשמע דבריו. ביקר גם בישיבת וולוז'ין ופתח לנאום בעברית, אך ראש-הישיבה הוציאו החוצה לבל יפריע את הלמודים. יצא למערב-אירופה ולאנגליה ושם נכלא לזמן-מה כחשוד במחלת-רוח. חזר לארץ-ישראל ואחרי נדודים נוספים, שבהם ביקר עוד פעם בגדרה, התבודד שלש שנים בחורבת רבי יהודה החסיד בירושלים לכפר על העוונות שנבשל בהם בעת נדודיו בעולם. ביחוד העיק על נפשו עוון מסוים (לפי שמועות שהתהלכו אז בירושלים המיר את דתו מתוך הזיה, אך מתוך רמז במכתבו לר' <persName>זאב רפפורט</persName> ולשאר ראשי קהלת מינסק, שנכתב בחלב ביום ג' פרשת נח תרנ"ב - פורסם ב"מימים ראשונים", כרך ב', חוברת ג'-ד' אוגוסט-ספטמבר 1935 - נכשל באשה נכרית) ולפי דבריו באותו מכתב הטעה אותו השטן להאמין, שבכדי לכפר על עוון זה עליו להמול שנית. הוא קנה לו אולר חד ובמערה שלרגלי הר הזיתים ניסה לעשות מעשה, אך מחוסר ידיעה ונסיון כמעט שסירס את עצמו. בבית-החולים "ביקור-חולים" ריפאו כליל את פצעו, אך בגלל האיסור שבתורה (דברים כ"ג ב') לא הרשו לו הרבנים לשאת בת ישראל לאשה. הוא נכנע לגורלו והמשיך לעסוק בתורה ובתפלה ובהטפה לתשובה לשם החשת הגאולה השלמה ותיקון העולם במלכות שדי. בהטפה זו המשיך גם בכתב, בתוך זה מכתבו הנ"ל לראשי קהלת מינסק ובספרים שכתב בשמות "שלום על ישראל", "נצח ישראל", "חסד לאברהם", "הבינה והברכה", "ציון המצוינת", "אשרי האיש", "אמונים נוצר" (ירושלים תרנ"ג) ו"אורח לחיים או חכמת המסכן" (ירושלים תרס"ט). ושוב נדד בארץ ושנתים התגורר בנוה צדק שביפו ולפעמים היה אוסף ילדים בבית-הכנסת, מלמדם מקרא ומטיף להם מוסר.

 לבסוף נשא גיורת והיא גלגלה עמו עד יום מותו בעוני ובדחקות, השתדלה להנעים לו את חייו וזכות גדולה ראתה לעצמה לטפל בתלמיד-חכם וירא-שמים שכמותו.

 נפטר בפתח-תקוה במוצ"ש ט' חשון תרע"ד.

</p></div>
         <div type="bibliogrphy">
            <listBibl>
<bibl>Volume: #2 ,Page: 615 ,URL: http://www.tidhar.tourolib.org/tidhar/view/2/615</bibl><bibl>Volume: #2 ,Page: 616 ,URL: http://www.tidhar.tourolib.org/tidhar/view/2/616</bibl>
            </listBibl>
         </div>
      </body>
  </text>
</TEI>
