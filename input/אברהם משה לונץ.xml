<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 45 ,URL: http://www.tidhar.tourolib.org/tidhar/view/1/45</bibl><bibl>Volume: #1 ,Page: 46 ,URL: http://www.tidhar.tourolib.org/tidhar/view/1/46</bibl>
<bibl>Volume: #1 ,Page: 47 ,URL: http://www.tidhar.tourolib.org/tidhar/view/1/47</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם משה לונץ</persName>

</head>
         <div><p> נולד בקובנה, כ"ה כסלו תרט"ו (סוף 1854), לאביו ר' צבי ולאמו<persName> חינה</persName> . למד ב"חדר" ושם קבל הוראה פרטית בלימודי-חול. בעודנו נער נתפרסם בעילוי בכל הסביבה, ומשהגיע לבר-מצוה החליטה אמו להעלותו ירושלימה שיתחנך שם בלימוד התורה כי שנים רבות לא היו לה בנים ונדרה, שאם תלד בן תעלהו לארץ-ישראל.

 בערב ראש חודש ניסן תרכ"ט הגיעה המשפחה ארצה ואברהם משה המשיר ללמוד בישיבת "עץ חיים" בירושלים בהדרכת הרב <persName>משה נחמיה כהנוב.</persName> כשרצה לצאת לחוץ-לארץ להשתלם בבית-מדרש מודרני לרבנים, בקשה אמו להניאו ממחשבתו והשיאתו בהיותו בן י"ח לדבורה בת הרב יעקב עקיבא ריטובסקי מקובנה. אך נטיתו להשכלה לא נחלשה. יחד עם אברכים מתקדמים אחרים יסד בתרל"ג אגודה בשם "תפארת ירושלים". בתרל"ד היה ממיסדי הספריה העברית הראשונה בירושלים על שם מונטיפיורי, למלאות לו 90 שנה. בגלל רדיפות הקנאים נשללה ממנו התמיכה שקיבל בישיבה. הוא ניסה למצוא פרנסה כמלמד, אך גם זאת שללו ממנו הקנאים. אז החל כותב בקביעות ב"המגיד", "הצפירה" ו"ג'ואיש כרוניקל" וערך את העתון "שערי ציון". באותו זמן החל מתמסר לחקירת ארץ-ישראל, ענף-מדע, שלפניו עסקו בו רק מלומדים לא-יהודים. פרסם ספר "ואלה תולדות יצחק" (למלאות 80 שנה למדינאי היהודי הצרפתי יצחק כרמיה) ו"נתיבות ציון וירושלים" (מורה דרך בארץ-ישראל, מדעי ושימושי כאחד).

 מרוב עיון ושקידה בספרים ובכתיבת רשימות מחקר אבד אור עיניו בתרל"ט, אך אסון זה לא הרפה את רוחו. הוא המשיך בחקירותיו ובכתיבת מסקנותיו בעזרת איש אחר, שכתב מפיו.

 למרות עוורונו המשיך בהכנת הכרך הראשון של "ירושלים" (מאסף לחקר א"י), והצליח למשוך את טובי החוקרים העברים בעולם להשתתף בו, וכשנסע לווינה, לדרוש ברופאים, מסרו שם להדפסה בדפוסו של<persName> פרץ</persName> <persName>סמולנסקין</persName> . מחמת הקשיים הכרוכים בהוצאת ספר ובהדפסתו במקום מרוחק כל-כך ממקום שבתו של העורך. יסד לו בית-דפוס בירושלים וניהלו כל ימיו, ובו נעשו עבודותדפוס גם לאחרים. במשך שנתיים (1881-2) היה מורה לעברית ותלמוד בביה"ס של כי"ח (אליאנס) ובביתהיתומים מיסודו של ד"ר<persName> הרצברג</persName> . השתתף ביסוד לשכתבני ברית, ועד הלשון, בית-הספרים "מדרש אברבנאל". ב-1893-4 ערך והוציא יחד עם מנשה מאירוביץ את הירחון "האכר" בעברית ואידית. ב-1896 יסד את הוצאת "לוח ארץ-ישראל" (לוח שימושי-ספרותי) ואוצר ספרות.

 א"י. ב-1902 יסד יחד עם ד"ר <persName>יצחק קרישבסקי</persName> והרב ר'<persName> נחום נתנזון</persName> את "חנוך עוורים" והיה מנהלו המסור עד מותו. ב-1903 גילה בגנזי הוואטיקאן כתב-יד של תלמוד ירושלמי, שלפניו נחשב בטעות כחלק מקיצור תלמוד בבלי של ר' אלפסי, ובכת"י לה נעזר בכתיבת הביאור וחקר הגירסאות בתלמוד ירושלמי שהוציא לאור (רק 5 מסכתות ראשונות בסדר זרעים).

 במשך 40 שנות עוורונו כתב מאות מאמרים בחקר א"י. מקומותיה ואישיה ופרסם בעתונות ובמאספים שלו; גילה ופרסם תעודות עתיקות ; חיבר והדפים את הספרים: ואלה תולדות יצחק (השר יצחק כרמיה); נתיבות ציון וירושלים; מורה דרך בא"י וסוריה, 1891; המושבות. היהודיות בא"י (גרמנית), 1902; בית רוטשילד וירושלים, 1905 ;פלשתינה (מורה דרך באידית), 1907. ערך והוציא


 13 כרכי "ירושלים", 1882-1919 והאחרון יצא אחרי מותו; 21 כרכי לוח א"י, 1917-1896; 3 כרכי "המעמר" (אוסף מאמרים בחקר א"י, עם נוספות והערות, 1905, 1911, 1919); פרסם במהדורות חדשות ומדעיות, עם הערות והגהות, את התחלת תלמוד ירושלמי (כנ"ל) 1907-1919, ואת ספרי היסוד לחקר א"י דלהלן: "יחוס הצדיקים", 1896: "כפתור ופרח" לאישתורי הפרחי, 1899; "תבואות הארץ"<persName> ליהוסף שווארץ</persName> , 1900: "פאת השולחן" להרב ישראל משקלוב (מהעולים הראשונים תלמידי הגר"א שהתישב בצפת), 12-1911. כן הוציא לאור קובץ שירים ציוניים בשם "כנור ציון" בחמש מהדורות.

 כשהוציא את המהדורה החמישית ב-1915, בזמן המלחמה, כשהשלטון הצבאי התורכי רדף כל פעולה ציונית בתור "בגידה במולדת", נאסר באשמה זו וביתהדין הצבאי דן אותו לקנס גדול ולסגירת בית-דפוסו. הוא זכה לשמוע על גירוש התורכים מארץ-ישראל ומירושלים, ובשכבו על ערש דוי זכה לקבל חברים מ"ועד הצירים" שבאו לבקרו; אך הוא לא זכה להגיע לשחרור כל הארץ, כי נפטר בירושלים ביום ב' אייר תרע''ח.

 בתל-אביב ובירושלים נקראו רחובות על שמו, ורשימת כל עבודותיו המדעיות פורסמה בכרך י"ג של "ירושלים", שהכין לדפוס והופיע רק אחרי מותו, ובקובץ מיוחד לזכרו בשם זה, שיצא בשנת 1928 מטעם החברה העברית לחקירת א"י ועתיקותיה בעריכת א. ל. סוקניק וי. פרס.

 צאצאיו: <persName>ד"ר יעקב, שרה, חנה</persName> אשת זאב בולוטין<persName> ומתתיהו</persName> (מנהל אפ"ב בחיפה).

</p></div>
         <div type="bibliogrphy">
            <listBibl>
<bibl>Volume: #1 ,Page: 45 ,URL: http://www.tidhar.tourolib.org/tidhar/view/1/45</bibl><bibl>Volume: #1 ,Page: 46 ,URL: http://www.tidhar.tourolib.org/tidhar/view/1/46</bibl>
<bibl>Volume: #1 ,Page: 47 ,URL: http://www.tidhar.tourolib.org/tidhar/view/1/47</bibl>
            </listBibl>
         </div>
      </body>
  </text>
</TEI>
