<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2697 ,URL: http://www.tidhar.tourolib.org/tidhar/view/6/2697</bibl><bibl>Volume: #6 ,Page: 2699 ,URL: http://www.tidhar.tourolib.org/tidhar/view/6/2699</bibl>
<bibl>Volume: #6 ,Page: 2700 ,URL: http://www.tidhar.tourolib.org/tidhar/view/6/2700</bibl>
<bibl>Volume: #6 ,Page: 2701 ,URL: http://www.tidhar.tourolib.org/tidhar/view/6/2701</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם סטבסקי</persName>

</head>
         <div><p> נולד בחדש טבת תרס"ו (5.1.1906) בבריסק דליטא פולין).

 לאביו <persName>אהרן</persName> ולאמו <persName>איטה</persName> בת <persName>אברהם משה אלמן.</persName>

 קיבל חינוך יהודי מסורתי וכללי ובעודו נער נדבק בשאיפה לוהטת לציון. כשגמר את הגימנסיה בגיל 17 בשנת 1923 וביקש לעלות ארצה ונבצר ממנו בגלל התנגדות המשפחה וחוסר רשיון עליה, יצא לדרך בלא

 להפרד מהוריו וללא כל תעודת-מסע בידו, הצליח לעבור את הגבול לרומניה ואחרי עשרה ימים נתפס בנמל גאלאץ כשניסה לעלות לאנית-משא העומדת להפליג למזרח הקרוב. הוחזר "בדרך אדמיניסטרטיבית" לגבול, נמסר לשלטונות פולין והללו החזירוהו הביתה.

 זמן מועט אחר-כך התיצב כמתנדב לשרת בצבא הפולני, כדי להתאמן ולהשתלם בכושר ובידיעות של איש-צבא, באשר חושו של הנער הגיד לו, שכדי להשיג מולדת מוכרחים להלחם למענה, כי אותו "בית לאומי" שניתן ליהודים ב"הצהרת בלפור" אינו אלא חזון שוא, שכן לא יתכן בית שבעליו מעוכבים בכח זרים מהכנס לתוכו. בהיותו מפותח בגופו כמו מבוגר וגברתן בעל כח אדיר וגם בעל השכלה תיכונית, נתקבל לצבא על אף גילו הצעיר, גמר קורס לקציני מילואים ובשתי שנות שרותו הצטיין כחייל למופת.

 בשנת שחרורו מהצבא, 1925, נוסדה תנועת "ברית תרומפלדור" (בית"ר) והוא הצטרף מיד אליה בתור חייל לצבא העברי העתיד לקום. התמסר למתן הכשרה טרום-צבאית לחברי בית"ר ומילא במסירות כל תפקיד שהוטל עליו.

 אחרי מספר שנות עבודה ופעולה בבית"ר בפולין עלה ארצה בראשית 1933, התחיל לעבוד והצטרף מיד לבית"ר כאן. בשביעי של פסח תרצ"ג, חדשים מספר אחרי בואו, השתתף בכינוס בית"ר שנערך בתל-אביב ובתהלוכה שערכו הבית"רים ברחובות תל-אביב כשהם לבושים במדי התנועה. התהלוכה עשתה רושם של מצעד צבאי מושלם בסדר, במשמעת ובאיתנות.

 כשנרצח הד"ר<persName> חיים ארלוזורוב</persName> (ראה כרך א', עמוד 2082) על חוף ימה של תל-אביב, בליל שבת, כ"ג סיון תרצ"ג (17.6.1933) ביריות אקדוח של אלמוני בטיילו עם אשתו, נאסר <persName>סטבסקי</persName> כעבור שני ימים, כחשוד ברצח זה, יחד עם ד"ר<persName> אבא אחימאיר</persName> (ראה כרך ב', עמוד 817)<persName> וצבי רוזנבלט</persName> . אחרי חקירה ממושכת ופולמוס פומבי בצבור היהודי בארץ ובחו"ל, דן בית-המשפט לפשעים חמורים את <persName>סטבסקי </persName> למיתה, ואחרי שקמה תנועה צבורית גדולה, שבראשה עמדו הרב הראשי <persName>א.</persName> <persName>.י הכהן קוק</persName> זצ"ל (ראה כרך א', עמוד 66) ואישים נכ


 בדים בישו.ב, שיצאה במחאה חריפה נגד פסק הדין, זיכה בית-הדין לערעורים את <persName>סטבסקי</persName> ("מחוסר הוכחות מספיקות"), ואחרי 13 חדשי מאסר שוחרר מהכלא. ראה פרט מענין בערך של <persName>יוסף סוטיצקי</persName> , בכרך זה, בעמוד 2711, שהוזמן כמומחה בגששות מצד הסנגוריה במשפט,

 כחודש אחרי השחרור חזר לפולין והתמסר לביסוס העתון "אונזער וועלט" ואח"כ לעתון "די טאט" של תנועות הצה"ר ובית"ר. אך את עיקר מרצו ופעילותו הקדיש לארגון העליה הבלתי-ליגאלית, כי מכסות העליה שהקציבה הממשלה המנדטורית לא הספיקו לדרישה הגדולה של יהודים מפולין לעלות ארצה, ומהמכסות הזעומות הגיעו רק פירורים זעירים מאד, בשביל חלוצים בית"ריים, ולכן ארגן<persName> סטבסקי </persName> וחבריו אניות שהסיעו יהודים והורידום בלילה ליד חופי הארץ, מול ישובים, שבהם נמצאו חברי התנועה ואוהדיה, והללו היו מקבלים את העולים ומכינים להם תחבורה להפיצם בארץ בטרם תספיק המשטרה למצאם ולתפסם. בפעולתו זו התמחה בכל ענפי העבודה של סוכני נסיעות במחזור עסקי נרחב : בהשגת רשיונות יציאה מפולין, רשיונות מעבר לרומניה, סידורים עם משמרות הגבול ושלטונות הרכבות בפולין וברומניה ועם שלטונות הנמל וכן עם בעלי אניות יוונים בעיקר, והיה מלווה את השיירות עד לנמל והסיר מכשולים שצצו לפעמים על דרכם, ומכל העסקים הנרחבים, שדרשו הרבה מאמץ ואחריות, לא נטל שום טובת-הנאה לעצמו.

 ב-1936 נשא לאשה את <persName>ברוניה</persName> לבית<persName> סביסלוצקי.</persName> באותה תקופה עסקו המוסדות הרשמיים בארגון ספינות העפלה מקונסטנצה ועל פני הדנובה, כי הצורך בהגירה ובעליה החל מקיף גם יהודים שמקודם לא חלמו אפילו על זיקה כל-שהיא לארץ-ישראל, ועם גידול הצורך בעלית-הצלה הגביר<persName> סטבסקי </persName> עוד יותר את מאמציו, שהסתכמו בשנות פעולתו בהעלאת אלפי יהודים שהשתרשו בארץ ותרמו את חלקם לבנין הארץ ולמאבק הלאומי לשחרור המולדת, וביניהם אף כאלה ששרדו אח"כ יחידים שהושמדו בשואה שבאה על יהודי פולין והארצות הסמוכות,

 פעולתו הגיעה לשיאה בהופעת האניה "פאריטה'', שהגיע כשבוע לפני פרוץ מלחמת העולם ב-1939 והעלתה לחוף תל-אביב מאות יהודים בגלוי, כהפגנה לזכות עם ישראל על ארצו.

 בראשית מלחמת העולם הצליח לצאת מפולין. והמשיך בארגון אניות מעפילים מפולין. באחת מהן שלח את רעיתו לפניו, אך כחצי שעה אחרי הגיעה לבית הוריו בתל-אביב נאסרה והוחזקה בבתי-סוהר כשלשה חדשים, והוא נשאר להסיר מעל דרך שיירת מעפילים עוד מכשולים וקשיים מצד השלטונות הרומניים בעקב דרישה בריטית. אחר-כך שינה את מראהו שלא יכירוהו השלטונות כאן (כי השלטון הבריטי לא הרשה את שובו לארץ), אך בעקב הלשנה שבאה מרומניה הכירוהו אנשי הבולשת כשהגיע לנמל חיפה באנית מעפילים שארגן, הביאו אליו את רעיתו ושילחו את שניהם מהא

 רץ. אח"כ עשו עוד נסיון לחדור לארץ, וכשלא הצליחו יצאו לארצות הברית.

 בשנות המלחמה פעל ב"ליגה למען ארץ-ישראל ההחפשית מיסודו של "פיטר ברגסון" <persName>(הלל קוק</persName> ) ושם נקרא בשם המושאל :<persName> בן-פלסט.</persName>

 מיד אחרי תום המלחמה בא לאירופה, ביקר במחנות שארית הפליטה בגרמניה ובאוסטריה ואצל שרידי היהודים בפולין ושוב ארגן עלית מעפילים לארץ. ביחוד השקיע הרבה עמל ומרץ בארגון אנית-המעפילים הגדולה "בן הכט". אחרי החלטת האו"ם על חלוקת הארץ והתחלת מלחמת השחרור התמס, לכל העבודות הקשות שבהכנת האניה "אלטלינה" והנשק והציוד ולוחמים מאומנים לעזרת הישוב במלחמתו נגד מדינות ערב שתקפו את מדינתנו מיד עם תקומתה. חזקה היתה תקותו, שבהגיעו הפעם לחוף הארץ לא יעמדו עוד אנשי הבולשת הזרה על דרכו ויוכל לדרוך קוממיות על אדמת המולדת המשוחררת ולהתיצב בחזית המלחמה על חרותה. אך גורלו הטראגי החליט אחרת. בהגיע האניה "אלטלנה" לחוף תל-אביב, ובה עזרה באנשים ובנשק, הותקפה האניה בנשק ישראלי מעל החוף. בהתקפה זו נפצע פצעי מות, הועלה על אדמת ישראל, נישא באלונקה בעוד נשמתו בקרבו, הובא לבית החולים "הדסה" בתל-אביב, ובו מת ביום ט"ז סיון תש"ח (23.6.48).

</p></div>
         <div type="bibliogrphy">
            <listBibl>
<bibl>Volume: #6 ,Page: 2697 ,URL: http://www.tidhar.tourolib.org/tidhar/view/6/2697</bibl><bibl>Volume: #6 ,Page: 2699 ,URL: http://www.tidhar.tourolib.org/tidhar/view/6/2699</bibl>
<bibl>Volume: #6 ,Page: 2700 ,URL: http://www.tidhar.tourolib.org/tidhar/view/6/2700</bibl>
<bibl>Volume: #6 ,Page: 2701 ,URL: http://www.tidhar.tourolib.org/tidhar/view/6/2701</bibl>
            </listBibl>
         </div>
      </body>
  </text>
</TEI>
