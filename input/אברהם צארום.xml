<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 119 ,URL: http://www.tidhar.tourolib.org/tidhar/view/1/119</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם צארום</persName>

</head>
         <div><p> נולד בכפר עאנד שבמחוז חראז, בתימן (מהלך שלשה ימים מזרחה מעיר הבירה צנעא), בחודש כסלו תרל"ט (1878) לאביו <persName>סעדיה אפרים,</persName> שהיה שם סוחר. בילדותו הצטיין בלימודי התורה

 ואביו ובני כפרו הועידוהו להיות סגן לדודו הרב, ובשנתו ה-15 אמרו לשלחו ללמוד תורה מפי גדולי החכמים בעיר-הבירה. אך הנה הגיעה אליהם בשורת חידוש הישוב בארץ-ישראל, ואביו וכל ביתו ועוד שתי משפחות מאותו הכפר העמיסו את צרורות חפציהם על אתונות וגמלים ובנדודים דרך ארצות ישימון ובסירות מפרשים הגיעו במשך שנה לחוף יפו והתישבו בירושלים בשנת תרנ"ד. בחדשים הראשונים עבד אברהם כפועל בנין בירושלים. אח"כ נתקבל לעבודה ביקב בראשון-לציון, שנתים עבד כפועל פשוט, ואחרי נשואיו עם בת-עירו מרת <persName>שמחה </persName> עוד חמש שנים כמשגיח על טיב היינות.

 מתוך תשוקה לחזור לירושלים ביקש להתפטר מהמשרה ביקב, אך ההנהלה סירבה לוותר על עבודתו, ואחרי שהסביר את נימוקיו הנפשיים שחררוהו בכבוד ובהענקה כספית הגונה.

 בירושלים בנה את ביתו בשכונת "בית ישראל". למד מאת ר'<persName> סעדיה נהארי</persName> את מלאכת סופר סת"ם והצליח בה. כשפרצה "מלחמת הספרדים והתימנים" וכמה מחכמי התימנים הוכרחו להסתתר מפני רדיפות ומאסרים, מצא הרב <persName>שלום אלשיך</persName> מחסה בבית אברהם צארום, וכך הכירו חכמי העדה מקרוב את האיש ואת כשרונו והבנתו בעניני צבור, ובשנת תרס"ט, כשהעדה התימנית זכתה בעצמאות (מקודם נאנסה להיות בתוך העדה הספרדית) נבחר למזכיר ועד

 העדה במשכורת קבועה. הוא שקד על חיזוק הארגון של העדה, על ביסוסם של מוסדותיה החינוכיים: חברת "תורה אור", "תלמוד תורה" וישיבת "תורת משה" ועל עזרה לכושלים ולנצרכים. במלחמת-העולם הראשונה השתחרר מהשרות בצבא כדי שיוכל לעזור לאחרים, לשחרר ראשי-משפחות שנתפסו לצבא, להמציא מזון ומרפא לחולים במגפות, ליתומים ואלמנות, וכדומה. היה חבר בועד לחלוקת הסיוע במזון ששלחו יהודי אמריקה באניה "וולקן" והשתתף בפעולות ועד הסיוע האמריקאי המאוחד לעזרת יהודים נגועי המלחמה.

 אחרי תום המלחמה נבחר ליו"ר ועד העדה, לחבר הועד המרכזי של "המזרחי", לחבר המועצה של "ועד העיר ליהודי ירושלים" ולאספת הנבחרים כנציג התימנים. כן נבחר אח"כ גם לאספת הנבחרים השניה והשלישית ולחבר הועד הלאומי. השתתף ביסוד התאחדות התימנים בארץ-ישראל ונבחר ליושבראשה הראשון. יסד את שכונת "מחנים" בירושלים. הגיש עזרה ליסוד לשבת העבודה של התימנים בירושלים ואף עזר להשיג כלי-עבודה לפועלים מחוסרי אמצעים. ביחוד נלחם בכל המרץ להציל את קיומו של "תלמוד תורה לתימנים" עד שהשיג את הכללתו ברשת החינוך הצבורית. כן עזר ליסוד ארגון העובדים התימנים ואף השתדל בעד השגת עבודות לבני עדתו. בשנותיו האחרונות נתכבד בתואר נשיא הכבוד של התאחדות התימנים בארץ-ישראל והיה פעיל בועדות של העדה התימנית בירושלים ובמוסדות ועד הקהלה : במועצה הדתית, בועדה הסוציאלית, בועד השחיטה, בועדה האדמיניסטרטיבית, בארגון להצלת ילדים מחוסרי חינוך, ועוד.

 נפטר ביום כ' אב תש"ב בירושלים.

</p></div>
         <div type="bibliogrphy">
            <listBibl>
<bibl>Volume: #1 ,Page: 119 ,URL: http://www.tidhar.tourolib.org/tidhar/view/1/119</bibl>            </listBibl>
         </div>
      </body>
  </text>
</TEI>
