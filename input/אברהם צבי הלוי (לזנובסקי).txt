אברהם צבי הלוי (לזנובסקי)

Volume: #5 ,Page: 2348 ,URL: http://www.tidhar.tourolib.org/tidhar/view/5/2348


 תוספות: 

 (ראה כרך ה', עמוד 2347)

 בעצם עבודת הדיסרטאציה שלו באוניברסיטת בפילדלפיה לקבלת התואר "דוקטור למדעי הרוח' נפטר ערירי בניו-יורק בראש חודש שבט תשכ"ו (22.1.1966).

 בשנת תשכ"ז הופיע בהוצאת-הספרים "המנורה" בתל-אביב קובץ שירים אידיים, שתורגמו בידיו, בשם "מהשירה האידית באמריקה". באנתולוגיה זו נכללו תשעים שירים מתורגמים (מהם 75 נדפסו בשעתם בכתבי-עת עבריים שונים, ובמיוחד בשבועון "הדואר", ו-15 שטרם נדפסו). פרי-רוחם של שלושים ושניים משוררים אידיים באמריקה בעלי-שם ופחות ידועים: מ. רוז נפלד, יהואש, א. ליעסין, א. רייזין, ה. רויזנ בלט, י. רולניק, מ. לייב, ר. אייזלנד, מ. ל. הלפרן, ה לייוויק, מ. באריישא, ז. לאנדוי, א לעיעלעס, א. אוירבאך, ב. י. ביאלוסטוצקי, ח. קרול, א. אלמי, נ. ב. מינקוב, ק. מולדובסקי, א. לוצקי, מ. ז. טקאטש, י. גלאטשטיין, י. י סיגאל, א. ניסנזון, ל. פיינברג, א. טאבאטשניק, א. שטולצנברג, ב. וויינשטיין, מ. שטיקר, מ. שטיינגרט, י. י. שווארץ, נפתלי גרוס.

 ניקוד השירים נעשה על-ידי חבריו, המורים בבית-המדרש למורים "הרצליה": חנוך גרינפלד ויהושע בקסט.

 בהוצאת הספר טרח רבות המשורר האידי מאיר זימל טקאטש,  האומר: "...יהי-נא ספר זה מצבת-סמל על קברו, מצבת-עד שחצב הוא עצמו אותה מתוך הומר קשה מאבן ואני לא זכיתי, כי אם להציבה על קברו- - - ידידי הלוי ז"ל חלם, שיעמיד אנתולוגיה מלאה בעברית לשירה האידית, אך לפישעה, כביכול, היה מתרגם מה שמשך את לבו.- - אתה, הלוי ידידי, מי פילל, כי אני הקשיש ממך


 כדי 13 שנה, אהיה צריך לטפל בעזבון שלך - ולא להיפך ?...''

 בעזבונו הניח שירים, שהכינם לדפוס. גיסו של הלוי, המשורר יעקב רימון, מספר, שהלוי נהג לבוא לארץ אחת לשנה. "נפשו הסוערת היתה מטולטלת בין נכר ומולדת. בביקורו האחרון סח לי, כי הביא עמו ספר-שירים וברצונו להדפיסו בארץ. הוא התרוצץ הרבה בענין זה, אד לא עלה בידו וחזר מאוכזב ומר-נפש. עתה נמצא ספר שירים זה שבכתובים בידי ואני רוצה לקוות, כי בבוא התור ייגאל על-ידי המדור "נפש" ליד אגודת הסופרים העברים בישראל".

 כתבי-היד, אגרות-סופרים ותמונות שנמצאו בעזבונו נמסרו למכון "גנזים".

 (מ. ה.)

Volume: #16 ,Page: 4999 ,URL: http://www.tidhar.tourolib.org/tidhar/view/16/4999
