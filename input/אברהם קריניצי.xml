<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 810 ,URL: http://www.tidhar.tourolib.org/tidhar/view/2/810</bibl><bibl>Volume: #2 ,Page: 811 ,URL: http://www.tidhar.tourolib.org/tidhar/view/2/811</bibl>
<bibl>Volume: #2 ,Page: 812 ,URL: http://www.tidhar.tourolib.org/tidhar/view/2/812</bibl>
<bibl>Volume: #2 ,Page: 813 ,URL: http://www.tidhar.tourolib.org/tidhar/view/2/813</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם קריניצי</persName>

</head>
         <div><p> נולד בגרודנה, כ"ט כסלו תרמ"ז (1886), לאביו<persName> יעקב </persName> ולאמו <persName>לאה </persName> בת <persName>דב אברמוביץ</persName> . קיבל חינוך מסורתי עד שנתו ה-15. אח"כ למד את מלאכת הנגרות והחל לעבור כפועל שכיר. הצטרף למפלגת "פועלי ציון" בראשיתה, הצטיין בפעילותו ונבחר לועד המרכזי לגרודנה והסביבה. השתתף בארגון ההגנה העצמית היהודית ובפעולותיה בימי הפרעות נגד היהודים.

 כשהחלה "העליה השניה" לארץ-ישראל ורבים מחברי פועלי ציון עלו לא"י החליט גם הוא לעלות. אך בהיותו רק בן 18 לא יכול לקבל פספורט בלי רשיון הוריו ליציאה לחו"ל. אז לקח את כספו שחסך משכר עבודתו וניסה לעבור את הגבול בלי פספורט. נתפס בידי שומרי הגבול והוחזר לגרודנה בלווי משטרה, בנדודים מתחנה לתחנה ובלינה בכל מקום בכלא המשטרה ואחרי חמשה שבועות הגיע הביתה. אחרי זה חתם אביו על תעודת ההסכמה, שלפיה גם התחייב להעמידו לבדיקה צבאית לכשיגיע זמנו להתגייס לשרות.

 מצויד במכתב-המלצה מאת <persName>בצלאל יפה</persName> בא למשרד המרכזי של "חובבי ציון" באודיסה וביקש עזרה לקבלת ויזה טורקית לארץ-ישראל. <persName>א. דרויא</persName> <persName>נוב,</persName> שהיה אז מזכיר הועד האודיסאי, ניסה להניאו ממחשבתו, לרגל המשבר בארץ בעקב השינויים


 שחלו במצב המושבות (הבארון <persName>בנימין רוטשילד</persName> העביר את מושבותיו ומפעליו בארץ לניהולה של חברת יק"א, וזו החלה בקיצוצים ובקימוצים). וכשעמד על דעתו בתקיפות, התרשם דרויאנוב מעקשנותו ומהחלטתו הנמרצה, ועזר לו לקבל את הויזה, באיסטמבול אזל כספו ובעזרת הד"ר<persName> יצחק נופך</persName> (שלמד אז משפטים באוניברסיטה שם) קיבל עבודה בנגרות ובמשך זמן מה השתכר את מחיר הכרטיס במחלקה רביעית והגיע ליפו בחנוכה תרס"ו,

 מיפו יצא לעבוד ב"קומינה ההומלית" ברחובות, עבד שם חדשים אחדים (בין השאר עשה את שלד העץ של גג בית-הכנסת). אח"כ עבד בנגרות בראשון לציון. השתתף בקבלת פני העולים החדשים ביפו ובסידורם בעבודה וכחבר פעיל ב"פועלי ציון" השתתף בארגון פועלי היקב ושביתתם למען שיפור תנאי העבודה. לדרישת הנהלת היקב הוכרח מעבידו הנגר לפטרו מהעבודה וגם חדר לדירה לא השכירו

 לו וגר זמן-מה במחסן-השקדים של <persName>פפירמייסטר</persName> . עבד ביפו ובפתח-תקוה וכשנשאר בלי עבודה יצא מצרימה, להשתלם במקצוע הנגרות, נתקבל לעבודה בבית-חרושת לרהיטים באלכסנדריה, שהתנהל ע"י איטלקים ובו עבדו מאות פועלים בני 15 לאומים והוא היהודי היחיד ביניהם, ובשמונה חדשים הגיע לדרגת מנהל-עבודה באחד האגפים. הכניס לעבודה פועלים יהודים שבאו מרוסיה בדרכם לארץ-ישראל, ארגן קבוצה של "פועלי ציון" שהכילה גם ספרדים ובעלי השכלה מקומיים ובעזרתם סודרו המהגרים בעבודה ונעזרו בהמשכת דרכם ארצה. כן פעל שם במלחמה הצבורית היהודית נגד המהגרים האשכנזים שעסקו בהחזקת בתי-בושת וחיללו את שם ישראל.

 אחרי כשנה חזר ארצה, אף כי מנהל ביתהחרושת הציע לו להיות מנהל סניף המפעל בסודאן במשכורת גבוהה. בא לפתח תקוה, ומשלא מצא עבודה במקצועו עבד בבנין חומת הביטון של באר עמוקה להשקאת פרדס ואח"כ עבד במעדר ב''בחר" ובכל המקומות הצטיין בפריון-עבודה שגרם להעלאת שכרו.

 לדרישת הוריו הוכרח לחזור לגרודנה, להתיצב לשרות בצבא, כפי שהתחייב אביו כשהשיג לו פספורט. עד לבוא זמן הבדיקה בועדה הצבאית עבד בנגרות והיה פעיל במפלגת "פועלי ציון", שבינתים גדלה ונתרחבה. כשהתיצב לבדיקה נדהם בשמעו מפי הרופא הצבאי, שהוא נגוע באיזה מחלה קשה, שלא ידע עליה מעולם, ולכן אינו מוכשר לשרות. נתברר, שאיזה קריניצי אחר שיחד את הרופא הצבאי שישחררו ובטעות שחרר אותו, ובו ביום עזב את המקום וחזר ארצה והביא אתו מכונה קטנה לנסירת עצים בשביל תיבות לתפוחי זהב.

 זמן מועט אחרי שובו ארצה, בפורים תרס"ח, השתתף בפעולות-המגן והתגמול של בחורי ה"הגנה" בנוה שלום. מהגרים מושלמים מתימן, שחשבו כי גם כאן מופקרים היהודים להתעללותם, כנהוג בתימן, היו מתנפלים על יהודים בודדים, או בקבוצות קטנות, ובעיקר על נשים. והנה נודע לבחורים היהודים, שהמהגרים הגויים מתימן אומרים לפרוע פרעות ביהודים דוקא ביום פורים, ובכן התכוננו בחורי ה"הגנה" בנשק קר וחיכו לבוא הפורעים. וכשהללו החלו ליד בית-החרושת <persName>שטיין</persName> ומלון <persName>ספקטור </persName> להתגרות ביהודים, הסתערו עליהם הבחורים היהודים והכו מכה רבה בהם ובאספסוף המקומי שהצטרף אליהם ואף בשוטרים הערבים שחשו לעזרתם. גם את התגברות שהביאה המשטרה הניסו היהודים במכותיהם, והשתדלויות <persName>מאיר זיזנגוף</persName> וד''ר <persName>חיים חיסין</persName> להשקיט את סערת הרוחות לא הועילו, ואחד הערבים נדקר ומת. לבקשת הקאימקם הרשה לו הקונסול הרוסי (שונא ישראל) להביא צבא להשקטת הנתינים הרוסים שהתמרדו אף נגד המשטרה. ואכן פצעו החיילים 14 איש באש רוביהם, אך בסוף הצליחה השתדלות פקידות יק"א לסדר למקומות הגבוהים, שהקאימקם יפוטר והקונסול הרוסי יועבר לארץ אחרת.

 יסד ביפו בית-חרושת מיכאני לרהיטים, הראשון בארץ שהשתמש במכונות חדישות. העסיק פועלים יהודים בתנאים הוגנים. השתתף בפעולות ההגנה על שכונת תל-אביב ואף בעבודת-העץ בבנינה. נבחר לועד השמירה וזמן-מה עמד בראשו ואח"כ ארגן את "המשטרה העירונית" של העיר באייר תרפ"א אחרי פרעות מאי 1921 ביפו כחבר ועדת המשטרה הראשונה ביחד עם שלום פחטר, סעדיה שושני וחיים אלפרין - מפקד המשטרה.

 השתתף ביסוד שכונת נחלת בנימין ובנה בה את ביתו (הבית השני בשכונה), ואח"כ התמזגה השכונה עם שכונת תל-אביב, וכיום זה<persName> רחוב</persName> נחלת בנימין. השתתף בארגונו וביסודו של מרכז בעלי מלאכה, בפעולותיו הכלכליות לטובת החברים (יסוד שכונות וכו') ובמלחמתו הצבורית לדימוקרטיזציה של הקהלה והחברה קדישא ונבחר לועד הקהלה.


 כשפרצה מלחמת-העולם הראשונה קיבל עליו את הנתינות הטורקית, למען יוכל להשאר בארץ. נאסר ונחקר בדבר מקום נשק ה"הגנה" וכשלא הוציאו החוקרים שום ידיעות מפיו, שוחרר. אנשי השלטון בארץ כבר הכירוהו כאיש מעשה ובעל מרץ, ובשנת 1915 נתמנה למפקח ראשי נודד מטעם הממשלה, לבקר במקומות העבודה, בהם כורתים עצים מהיערות לצרכי דלק לרכבות הצבאיות בארץ ובסוריה עד דמשק, להשגיח שהעבודה תתנהל כשורה, שלא יהיה מחסור בעובדים ובתפוקת העצים. בסמכות הגדולה שניתנה לו השתמש להעסיק יהודים רבים ככל האפשר בעבודה זו, כדי להצילם מהגיוס לצבא או לפלוגות-עבודה צבאיות באזור החזית, ונתן "ויסיקות" (תעודות-עבודה) למאות פועלים ושומרים (ביניהם לאנשי "השומר" וה"הגנה") לבל תתרוקן הארץ מהכוחות הצעירים הנחוצים לעבודה ולשמירה בטחון הישוב. אנשי השלטון הרגישו במגמתו לשחרר אנשים רבים ככל האפשר מסמכות גיוסם ונגישותיהם ובאחת הטלגרמות לשלטון גבוה האשימוהו, שהוא שוקד יותר "להמציא עבודה בשביל אנשים מאשר אנשים בשביל העבודה", אך הוא המשיך בשלו ונשא באומץ את החשדות והנזיפות.

 בראשית 1917 הועבר לדמשק כמנהל טכני בדרגת "אובר-לויטננט" תחת פיקוד גרמני, עבד כסגן מנהל בית-החרושת לתיקון תותחים ויציקת תרמילי רימונים. כשחלו איחורים גדולים והתרשלויות בהקמת בנינים צבאיים נמסרה העבודה לניהולו של קריניצי, וכשקיבל המצביא הראשי <persName>ג'מאל פחה</persName> את הצעותיו בדבר תגמול מיוחד (ככר לחם ליום) לחיילים שיזדרזו בעבודה הוקמו הבנינים לפני הזמן שהבטיח והמצביא העניק לו אות-הצטיינות, העלה את משכרתו ואף מנע את העברתו לחזית בעת שבאה פקודה להעביר שמה את כל היהודים (מחשש לנטיתם לצד אנגליה).

 בתקופת שרותו בדמשק היה לעזר ל<persName>מאיר די</persName> <persName>זנגוף</persName> ולועד ההגירה בפעולות רבות לטובת מגורשי תל-אביב ויפו בכלל, וביחוד לעזרת המגורשים והנאסרים מטעמים פוליטיים שהוגלו לדמשק. ובענינים שונים אחרים לטובת הישוב.

 בסוף 1917 נשלח ליפו, להעביר חמרים ומכשירים מבתי-החרושת לדמשק, יצא ברכבת האחרונה של הצבא הטורקי לפני כניסת צפא הכיבוש הבריטי ובמסע שארך 12 יום הגיע חזרה לדמשק. ברכבת לקח עמו תותח עזוב ובגלל זה נרשמה לזכותו הצטיינות גרמנית, אך לא נשלחה לו מעולם.

 בתקופת שהותו אז ביפו הוכיח את האפסות שבהאשמתו של השייך<persName> בידאס </persName> לפני המפקד הטורקי של יפו, כאילו השומרים היהודים שהורשו להשאר בתל-אביב מאותתים לאויב המתקרב.

 כשנסוגו הטורקים והגרמנים מדמשק מפני האויב המתקרב, הרשה לו המפקד הגרמני להשאר בעיר

 ולא להמשיך עמהם את הנסיגה לאנאטוליה. את הבנינים שנצטוה לפוצץ לא פיצץ, אך כקצין נאמן לשבועתו סירב לגלות לאנשי האינטליג'נס הבריטי את מקומות הפצצות (בלי פצצים) הטמונות בקרקע. בגלל זה לא הורשה לחזור ארצה אלא לאחר כמה חדשים, כשהשתדל ועד הקהלה לטובתו, בהיותו אחד מחבריו הנבחרים עוד מלפני המלחמה. עוד כמה חדשים היה ב"רשימה השחורה" ולא הורשה לצאת מהארץ. בסוף בוטלה גם הגבלה זו ואז נסע מצרימה והביא מכונות חדשות והקים מחדש את בית-חרשתו שנחרב במלחמה. זה היה בית-חרושת לרהיטים שהקים וניהל בתל-אביב (במשך שנים אחדות בשותפות עם <persName>ברוך גורלסקי</persName> ואח"כ לבדו), פיתח את תעשית הרהיטים למדרגה גבוהה מבחינת הטיב והיופי, הנהיג את השימוש בעץ-ואקליפטוס ארצישראלי לעשית רהיטים וזכה לרכוש לתוצרתו שם טוב ואותות הצטיינות בתערוכות. בו בזמן היה פעיל בעניני צבור בענפים שונים (פעולות ציוניות וישוביות, ארגון בעלי התעשיה, נבחר למועצת תלאביב וכו').

 אחרי שנים אחדות העביר את מפעלו לנחלתגנים וב-1926 עבר להשתקע בשכונת "עיר-גנים" שליד תל-אביב. באותה שנה קיבלה השכונה מאת הממשלה מעמד של <persName>מועצה מקומית רמת-גן</persName> ונבחר <persName>לנשיאה</persName> .

 מאז הוא נשיא המועצה המקומית בלי הפסקה וגם בבחירות 1947 נבחר מחדש. במשך כל הזמן התמסר לפיתוח המקום ולשיפורו והודות למרצו נתעשרה רמת גן בגנים צבוריים רבים, גדולים ויפים, וגם הנטיעה הפרטית בחצרות ובגינות-נוי קיבלה ומקבלת עידוד ועזרה מאת הרשות המקומית. כאיש-מעשה מסור השכיל והצליח למשוך אנשי יזמה לרמת גן, עזר להם בעצה ובהדרכה וברכישת מגרשים מתאימים להקמת מפעלי תעשיה בתנאים נוחים. הודות לפעולותיו התפתחה השכונה הקטנה "עיר גנים" לעיר ממש, עיר יפת נוף ומושכת קייטנים ומבקשי מרגוע, מרכז חשוב לתעשיה מודרנית, רשות מקומית בעלת שירותים משוכללים, מושבה-עיר למופת ולתפארת.

 בשנת 1947, במלאות לו 60 שנה ו-20 שנה לכהונתו כנשיא מועצת רמת גן, החליטה המועצה המקומית לקרוא על שמו גן בשם "גן אברהם".

 ביום 5.8.47 נאסר בפקודת השלטון יחד עם ראשי הערים תל-אביב ונתניה ועוד כמה אישים מראשי הצבור האזרחי והלאומי ונעצר עמהם במחנה לטרון ב. ושוחרר ביום 11 בספטמבר 1947 יחד עם מר ישראל רוקח (ראש עירית תל-אביב).

 צאצאיו: <persName>בר-כוכבא, מרים</persName> אשת <persName>משה חיים יקו</persName> <persName>מובסקי, יהודה, שולמית </persName> אשת <persName>ישעיהו שמואלביץ.</persName>


</p></div>
         <div type="bibliogrphy">
            <listBibl>
<bibl>Volume: #2 ,Page: 810 ,URL: http://www.tidhar.tourolib.org/tidhar/view/2/810</bibl><bibl>Volume: #2 ,Page: 811 ,URL: http://www.tidhar.tourolib.org/tidhar/view/2/811</bibl>
<bibl>Volume: #2 ,Page: 812 ,URL: http://www.tidhar.tourolib.org/tidhar/view/2/812</bibl>
<bibl>Volume: #2 ,Page: 813 ,URL: http://www.tidhar.tourolib.org/tidhar/view/2/813</bibl>
            </listBibl>
         </div>
      </body>
  </text>
</TEI>
