<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 512 ,URL: http://www.tidhar.tourolib.org/tidhar/view/1/512</bibl><bibl>Volume: #1 ,Page: 513 ,URL: http://www.tidhar.tourolib.org/tidhar/view/1/513</bibl>
<bibl>Volume: #1 ,Page: 514 ,URL: http://www.tidhar.tourolib.org/tidhar/view/1/514</bibl>
<bibl>Volume: #1 ,Page: 515 ,URL: http://www.tidhar.tourolib.org/tidhar/view/1/515</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אברהם רפאל בן-ציון אלמאליח</persName>

</head>
         <div><p> בן יוסף (דיין ומנהל עדת המערבים בירושלים), ממשפחת רבנים ופיטנים מספרד שעברו למארוקו. נולד בירושלים, בניסן תרמ"ה. התחנך ב"דורש ציון", בישיבת "תפארת ירושלים", בבית-הספר של חברת כי"ח ובבית-מדרש לארכיאולוגיה סן-אטיין בירושלים. מנעוריו הצטיין בשקידה, בחריצות ובהתמדה. התפרסם כסופר, חוקר, מחנך, עתונאי ועסקן צבורי. בשנים תרס"ב-תרע"ב הורה עברית וצרפתית בביה"ס של חברת כי"ח בירושלים. באותו זמן למד ערבית בת"ת של הספרדים בעיר העתיקה בירושלים. בשנת תרס"ד היה ממיסדי "אגודת צעירי ירושלים" ו"אגודת צעירות ירושלים" ששמו להם למטרה לטפח בקרב הנוער את ההכרה הלאומית ולדבר אך ורק בשפה העברית. בשנת תר"ע היה ממיסדי אגודת "אהבה ואחוה". באותה שנה כשביקר בא"י<persName> הרב חיים נחום אפנדי</persName> , ה"חכם באשי" של תורכיה (באו אתו<persName> אליאס פאשא</persName> - רופאו הפרטי של השולטאן עבדול חמיד, הקבלייר <persName>יעקב מודיאנו</persName> - מגדולי יהודי סלוניקי, והתעשין


 הגדול <persName>רוברט לוי </persName> מקושטא) בקש ממנו שישמש כמזכירו הפרטי. נאות לבקשה זו וסייר אתם בכל ערי א"י ומושבותיה ואח"כ המשיך אתם בדרכם לדמשק, בירות, איזמיר עד הגיעם לקושטא. שם נתבקש ע"י הרב נחום להשאר במקום ולנהל את בית הספר הצבורי של הקהלה היהודית בגאלאטה. בתפקיד חשוב זה שמש שנה אחת והצליח להחדיר לשם את השפה העברית כשפת דבור. בפרק זמן זה מלא תפקידים חינוכיים ותרבותיים שונים, התודע לראשי השלטון, בא במגע עם עתונאים תורכיים בעלי שם וביחוד התמסר לעבודה ציונית, שהתנהלה בהצלחה ע"י המנוח זאב ז'בוטינסקי והד"ר אביגדור יעקובסון ז"ל.

 בתרס"ז נשא לאשה את<persName> שמחה</persName> בת הרב יעקב דנון.

 בשנות תר"ע-תרע"א נוסד בקושטא השבועון העברי "המבשר" ע"י ההסתדרות הציונית ובעריכת שמואל הוכברג וי. קריטשמר יזרעאלי. עתון זה שמש במה לסופרים עברים רבים, והוא נתמנה לחבר המערכת. בשנת תרע"א הוזמן לעבור לדמשק לשמש מזכיר הקהלה והרבנות ויחד עם זה לנהל את בית הספר של הקהלה. בואו לדמשק משמש פרק מזהיר בתולדות קהלה חשובה זו. מספר התלמידים בבית הספר של הקהלה הגיע לאלף וחמש מאות. הצליח לחולל מהפכה בשיטות החנוך שם. יסד את גן הילדים העברי הראשון בדמשק. הוזמנו כחמשהעשר מורים וגננות מא"י ועל ידו הונחו היסודות לחנוך העברי שהכין את הדור הצעיר לציונות. יסד מועדון עברי, הרצה בשעורי ערב והפיח בקרב יהודי דמשק תעמולה ציונית (על פרטי עבודתו החנוכית והצבורית שם יש לעיין בכרכי "הפועל הצעיר" משנות תרע"א - תרע"ג. חותנו ר' יעקב דנון נתמנה באותו זמן רבה הראשי של דמשק.

 בשנים תרע"ג - תרע"ד היה חבר אגודת "המגן" יחד עם ד"ר שמעון מויאל, יוסף אליהו שלוש, העו"ד דוד מויאל, משה מטלון, ד"ר נסים מלול ועוד. מטרתם היתה לסתור את דברי העתונות

 הערבית שהחלה להתנפל על היהודים. כתבו נגד כל התקפה.

 בראשית תרע"ד חזר לא"י ונהל את סניף אפ"ק בעזה בשנת תרע"ו שמש במשך זמן קצר מורה בביה"ס "תחכמוני" ביפו. כמורה הצטיין ביחוד בשיטת הסברתו לתלמידיו.

 נמנה בין חברי "המגן" ביפו בשנת תרע"ד (מטרתה להיטיב את היחסים עם השכנים). בסוף תרע"ו הוגלה לדמשק יחד עם עסקנים אחרים וחזר ארצה עם הכבוש הבריטי.

 אחרי הכבוש בקרה בארץ המשלחת האמריקאית של קריין, כדי לשמוע את חוות דעת התושבים באיזו ממונות יבחרו. הוא היה חבר הועדה הספרדית שהתיצבה לפני המשלחת בירושלים. בראש הועדה עמד הרב יעקב מאיר (הוא הגיע מקושטא לארץ באותו יום !). נשלח לסוריה בשליחות ההנהלה הציונית בלונדון וועד הצירים בירושלים, כדי לרכוש את אהדת מנהיגי הקהלות ולהשפיע עליהם שהצהרותיהם תהיינה מתאימות לשאיפותינו הלאומיות. שליחותו זאת הוכתרה בהצלחה רבה. בשנת תרפ"א השתתף בועידה הציונית בלונדון יחד עם מר יוסף בר"נ מיוחס כשליח הסתדרות הספרדים וכאחד ממיסדיה. בשנת תרפ"ג נסע בשליחות הקהק"ל לצפון אפריקה למשך שנה. בהיותו שם הספיק לאסוף חומר מחקרי רב לתולדות קהלות יהודים אלה והפולקלור שלהם. כאות הוקרה על פעולתו זאת נרשם בספר הזהב של הקהק"ל. בשנת תרפ"ה השתתף בועידה העולמית של יהודי המזרח שהתקימה בוינה, כבא כח העדה הספרדית בארץ. בועידה זו נבחר לחבר הועד הפועל של התאחדות הספרדים העולמית. בשנת תרפ"ז היה חבר המשלחת של ההתאחדות הנ"ל לערי מצרים, בשנת תרפ"ח בקר שנית במצרים יחד עם נשיא ההתאחדות מר משה דניאל די-פיג'וטו.

 ממארגני הישוב העברי בארץ, חבר אספת הנבחרים הראשונה והשניה. החל משנת תרפ"א - חבר הועד הלאומי; משנת תרצ"ג - חבר הנהלת הועד הלאומי. במשך תקופה זו פעל הרבה לשמירת זכויותיו של כל יהודי בכלל ושל בני עדות המזרח בפרט. במשלחת הועד הלאומי לועדת פיל ניתנה לו הרשות היוצאת מן הכלל (הואיל ויו"ר הועד הלאומי דבר בשם כל יהודי א"י) לדבר בשם הספרדים ובני עדות המזרח בארץ. (היום אין הוא חבר הועד הלאומי משום שהספרדים ובני עדות המזרח החרימו את הבחירות לאספת הנבחרים האחרונה).

 נשיא עדת המערבים (עולי צפון אפריקה) החל משנת תרפ"ט ועד היום. חבר פעיל במועצה הירושלמית של "הברית העברית העולמית", חבר מועצת עירית ירושלים (החל משנת תרצ"ה). ע"י מלוניו, מאמריו ותרגומיו הרבים פעל הרבה להפצת התרבות העברית בשפה הצרפתית, כאות הוקרה לכך נתכבד בכסלו תרצ"ה בתואר "קצין האקדמיה הצרפתית"; ובכ"ח באלול תש"ו (24 בספטמבר 1946) נתכבד


 באות הגבוה "אביר לגיון הכבוד" )Chevalier de la (Legion d'Honneur ליובלו הששים נרשם שנית בספר הזהב של הקהק"ל וניטע יער על שמו באדמת הקהק"ל ב"מעלה החמשה" ליד ירושלים.

 התפרסם גם כעתונאי מובהק היודע להסביר כל ענין בבהירות ובהרחבה. הרבה סופרים ועתונאים המשמשים היום במקצוע זה התחנכו על ברכיו. מאמרו הראשון נתפרסם ב"השקפה" של א. בן יהודה מחודש חשון תרס"ד. מאז ועד היום כתב מאות מאמרים ישוביים פובליציסטיים, מדעיים, פולקלוריים - בשמו ובשמות-פסידונים רבים. בזמנים שונים ערך את העתונים: "איל ליביראל" (באספניולית, ירושלים); "החרות" (בשנות תרע"ד - תרע"ח); "מזרח ומערב" (ירחון שהופיע בשנים תרע"ט תרצ"ב, ירושלים); "דאר היום" (עתון יומי, ירושלים); "בריד אל יום" (ערבית, ירושלים); "הפועל הצעיר" (חבר המערכת בשנים תר"ע - תרע"ב); "המבשר" (קושטא, חבר המערכת). בכל אלה כתב עשרות מאמרים חשובים. נוסף לכך השתתף בפרי עטו בכל עתוני הארץ: השקפה, הצבי, האור, בשעה זו, התור, לוח א"י, ירושלים, אלומות, הארץ, הבקר, המשקיף, הזמן (תל-אביב), סיני, המזרח, הד המזרח ועוד. כתב מאמרים רבים גם בעתונים העברים אשר בחו"ל: הצפירה (ורשה); הכוכב (שם); המליץ (וילנה); העברי (ברלין); העולם (לונדון, ורשה, א"י) : השלח (אודיסה, ירושלים); התרן (ניו-יורק); הזמן (וילנה); בדרך (ורשה) ; הדאר (ניו-יורק). כתב גם בעתונים בשפות לועזיות :א) <persName>בצרפתית</persName> : אורור (קושטא); ז'ון טורק (שם) ; איל אב'יניר (סלוניקי); ישראל (קהיר); לה טריבון ז'ואיב (אלכסנדריה); איגליטה (תוניס) : אורור (שם): לה נוביל אורור (שם) : לה ב'ואה ז'ואיב (שם) ; לאב'יניר אילוסטרה (קאזהבלנקה); אוניון מרוקן (מרוקו).

 ב) <persName>בערבית</persName> : אל עאלם אל ישראילי (בירות): ישראל (קהיר); אל שמס (שם); אל מוקטבס (דמשקלא יהודי); התעוררות (טריפולי, בערבית מדוברת); דגל ציון (כנ"ל).

 ג)<persName> בקסטילינית</persName> : רינאסימיינטו די ישראל (טנג'יר); ישראל (בואינוס איירס); לה לוז (שם).

 ד)<persName> באספניולית</persName> : איל ז'ודייו (קושטא); איל טיימפו (שם); לה בוז די טורקיאה (שם); אביניר (סלוניקי); לה ב'אדה של הפרופ' גלאנטי (קהיר); לא ב'ארה (ניו-יורק).

 בשנים תרע"ט - תרפ"א היה מנהל לשכת העתונות שע"י ועד הצירים בתל-אביב וירושלים, בראש מחלקה זו עמד המנוח ז. ז'בוטינסקי.

 חבר הרבה ספרים ומחקרים. מהם נתפרסמו בדפוס ומהם שמורים אתו בכתב-יד. ספריו מתחלקים לחמשה סוגים:

 א)<persName> מחקרים בתולדות ישראל</persName> : "לתולדות עדת המערבים בירושלים" (תרס"ט); "היהודים בדמשק ומצבם הכלכלי והתרבותי" (תרע"ב); "לתולדות היהודים בסלוניקי" (תרפ"ד); "שבתי צבי, כתותיו ושרידי תנועתו בימינו אלה" (תרפ"ז); "תולדות היהודים בצפון אפריקה": במצרים, טריפוליטניה, תוניסיה, אלג'יריה ומרוקו (בכ"י); "חלוצי העתונות היהודית והתנועה הלאומית במזרח ובצפון אפריקה" (בכ"י); מונוגרפיות של כמה אישים מפורסמים. (הולך ונדפס); "רבנו סעדיה גאון בספרות הערבית" (בכ"י); "אברהם גלאנטי" חייו ומחקריו (בצרפתית, איסטמבול תש"ז).

 ב)<persName> מחקרים הנוגעים לא"י</persName> : "א"י וסוריה בימי מלחמת העולם הראשונה" (בעשרה כרכים, נדפסו כרכים א'-ג' בשנים תרפ"ח - תרצ"ה); "נגב יהודה" (בכ"י); "תולדות רעידות האדמה בא"י ובסוריה" (בכ"י); "ארבעים שנות היסטוריה בא"י" (בכ"י).

 ג) בלשנות: מלון עברי-צרפתי (תרפ"ג, תרפ"ה, תש"ז); מלון צרפתי-עברי (תרצ"ג) ; מלון אנציקלופדי גדול צרפתי-עברי בעשרה כרכים בלוית תמונות (בכ"י); מלון עברי-ערבי (תרפ"ט); מלון ערביעברי (תר"ץ).

 ד)<persName> מחקרים שונים</persName> : "ארץ רפאים" או מדורם של המתים אצל היהודים והבבלים - מושגי הקדמונים ע"ד השאול (תרע"ב); תולדות הספרות והעתונות הערבית בא"י ובארצות השכנות (בכ"י); "עקרי הספרות העברית והכללית בישראל ובעמים" (בכ"י) ; "התנועה הערבית מראשית צמיחתה עד היום" (בכ"י); "הדרוזים, חייהם, אמונותיהם, מנהגיהם ודרכי חייהם" (בכ"י); "פולחן המתים הקדושים אצל היהודים והמושלמים במזרח ובצפון אפריקה" (הולך ונדפס); "תולדות העתונות היהודית בשפה הערבית המדוברת במזרח ובצפון אפריקה" (עומד להדפס); "משלי אירסטו", ירושלים תש"ו.

 ה)<persName> תרגומים </persName> : "המרד בהיכל השולטאן בקושטא בשנת תרל"ו" (תר"ע); "מסתרי ילדיז ודברי ימי תורכיה בארבעים השנים האחרונות" (תר"ע); "האלוף בעל הפלאות" תרגום הרומן "ל' קונט די מונטי קריסטו" מאת א. דיומה האב (תרע"ג); "חמשים שנות היסטוריה" מאת נרסיס לוין (תרע"ט-תרפ"ב); "ג'יל בלאס מסנטי לאן" מאת לי מאג' (תרפ"ו); "זילברמאן" - ספור מאת לקרטל (תרצ"א): "יוסף פרץ" - רומן מחיי יהודי קושטא מאת א. ח. נבון (תרפ"ו) ; "כלילה ודמנה" מאת הפילוסוף בידבה (תרפ"ו); "המקדש הנעלם" מאת אמה פאלייר (תש"ו). צאצאיו:<persName> אליהו ; לבנה</persName> אשת שלום גבאי;<persName> עליזה</persName> אשת ד"ר דניאל דינגוט; <persName>שמואל; יוסף.</persName>


</p>
<p>

 תוספות: 

 נפטר בירושלים, כ"א אדר ב' תשכ"ז (2.4.67) (ראה כרך א' עמוד 512)

</p></div>
         <div type="bibliogrphy">
            <listBibl>
<bibl>Volume: #1 ,Page: 512 ,URL: http://www.tidhar.tourolib.org/tidhar/view/1/512</bibl><bibl>Volume: #1 ,Page: 513 ,URL: http://www.tidhar.tourolib.org/tidhar/view/1/513</bibl>
<bibl>Volume: #1 ,Page: 514 ,URL: http://www.tidhar.tourolib.org/tidhar/view/1/514</bibl>
<bibl>Volume: #1 ,Page: 515 ,URL: http://www.tidhar.tourolib.org/tidhar/view/1/515</bibl>
            <bibl>Volume: #16 ,Page: 5004 ,URL: http://www.tidhar.tourolib.org/tidhar/view/16/5004</bibl></listBibl>
         </div>
      </body>
  </text>
</TEI>
