אברהם שמואל שטיין

Volume: #10 ,Page: 3605 ,URL: http://www.tidhar.tourolib.org/tidhar/view/10/3605


 תוספות: 

 נפטר בת"א, א' טבת תשכ"א (20.12.60) (ראה כרך י', עמוד 3604)

Volume: #11 ,Page: 3885 ,URL: http://www.tidhar.tourolib.org/tidhar/view/11/3885

 תוספות: 

 (ראה כרך י', עמוד 3604 וכרך י"א, עמוד 3885)

 הניח בעזבונו כתבי-יד אחדים מוכנים לדפוס, אך לא זכה לטפל בהוצאתם. אחד מהם הוא הספר "אדרת אליהו"  (סיפור היסטורי), שמשפחת המחבר עסקה בהוצאתו לאחר מותו וראה אור בשנת 1964. הספר, המשתרע על תקופה של מאתיים שנה, מזמנו של הגר"א עד שחר מאתנו, מוקדש לצאצאי צאצאיו ותלמידי תלמידיו של מרן הגאון החסיד האמיתי, רבנו אליהו, בישראל ובתפוצות, במלאת ק"ן שנה לעליית ראשונים, מחוללי ישוב - היסוד בארץ ישראל ברוחם ובגופם.

 גילה בקיאות בקורות "הישוב הישן" בא"י והיה מאוהב בו וחושף בספרו גלריה שלמה של דמויות מפוארות של ירושלים הישנה, בניה ובוניה, רבניה ודייניה, עסקניה ומנהיגיה, שנשתכחו והוא מעלה זכרם מתהום הנשיה. מתור נאמנות היסטורית הוא מגולל את ירושלים הישנה, את ייסוד שכונות חדשות מחוץ לחומה על-ידי הפורצים הנועזים של חומות ירושלים העתיקה. שכונה שכונה וגלגוליה וגורלה, פרצופה וצביונה. שובי-לב הם תיאורי הלבטים של ראשוני הפורצים בשכונותיהם החדשות מחוץ לחומה: תלאות ומגיפות, גניבות והתקפות שוד, התנכלויות והתנפלויות של מרצחים. לא טמנו הפורצים ידם בחיקם והשיבו מנה אחת אפיים, בהגינם על חייהם וכבודם.

 בספר מתוארים גם מסכת ייסודה של המושבה פתח-תקוה ומעלליהם של ראשוני מתנחליה, שגברו על כל נחשולי הסבלות והפגעים ולא נכנעו. כן מובאים בספר אישים, בחירי תנועת "חיבת ציון" ומחולליה, שפעלו רבות למען ארצנו.

 המפתח בספר מסייע למעיין בו להתמצא בכל הפרשות, שלהן משווה המחבר צורה בלטריסטית,

 הקוסמת לקורא. (מ. ה.)

Volume: #15 ,Page: 4797 ,URL: http://www.tidhar.tourolib.org/tidhar/view/15/4797