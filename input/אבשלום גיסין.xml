<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 741 ,URL: http://www.tidhar.tourolib.org/tidhar/view/2/741</bibl><bibl>Volume: #2 ,Page: 742 ,URL: http://www.tidhar.tourolib.org/tidhar/view/2/742</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אבשלום גיסין</persName>

</head>
         <div><p> נולד בפתח תקוה, י"א אב תרנ"ו (1896), לאביו <persName>משה </persName> (מטובי האכרים והעסקנים במושבה) ולאמו <persName>אסתר</persName> לבית <persName>הורביץ</persName> . החל ללמוד בבית-הספר בראשון לציון, וכששוכלל בית-הספר בפתח תקוה לפי דרישות הזמן הוחזר הביתה ללמוד בו. אך הוא עצמו לא היה מרוצה בשלמות במוסד זה, משום שלימדו בו את רוב המקצועות בצרפתית ולא פעם דרש שילמדוםגם את אלה בעברית.

 אחרי גמרו את ביה"ס העממי המשיך ללמוד בגימנסיה העברית ביפו ואח"כ בתל-אביב. הסיפורים ששמע על הפרעות ביהודי רוסיה ומעללי הגבורה של אנשי ההגנה העצמית היהודית, שכמה מהם היו מבאי בית אביו כאנשי העליה השניה, וכן פעולות-הקרב הפעוטות, שהתנהלו גם בארץ בין שוסים ומתנפלים ערביםובין שומרים ומגינים יהודים (עובדות לא נדירית גם

 בתולדות כפר מולדתו) הבשילו בו עוד בגיל צעיר את הרצון להתמחות במדעי הצבאיות להלכה ולמעשה, כדי שיהיה מוכשר לשרת ביעילות רבה בהגנת המולדת העברית. אך ליהודים לא היה בית-ספר צבאי, ולכן היה מוכרח, כנתין עותומני, ללמוד חכמת-מלאכה זו מאת הטורקים.


 בהיותו בן 16, תלמיד המחלקה השביעית בגימנסיה, עבר לאיסטמבול ונכנס ללמוד בבית-הספר לקצינים בשביל הצבא הטורקי, ולאחר זמן הועבר, לבקשתו, לבית-הספר שבדמשק, שיהיה קרוב יותר אל משפחתו ומולדתו. ארבע שנות לימודו נסתיימו בעצם ימי מלחמת-העולם הראשונה, ואחרי שגמר את בית-הספר בהצטיינות ועבר את דרגות הסמל עד הגיעו לקצינות לא נשלח אל החזית, אלא נתמנה למורה-מדריך לספורט והתעמלות בביה"ס לקצינים באיסטמבול, שבו התחיל את לימודיו. ואכן לא השתוקק להראות גבורות בחזיתות ההגנה על טורקיה, כי לא לשם כך נכנס למקצוע הצבאי.

 משנגמרה המלחמה בכניעת טורקיה התיצב בנציגות הבריטית של חיל-הכיבוש באיסטמבול וקיבל רשיון לחזור למולדתו עם יתר הארצישראליים שנשארו תקועים שם או שנסחבו שמה כגולים פוליטיים.

 בשובו אל המושבה התמסר מיד להכשרת הנוער המקומי, יסד את "המכבי" ואת ארגון הצופים ולימד את חבריהם תרגילי סדר ושימוש בנשק.

 בעקב הפרעות בירושלים בפסח תר"פ נפוצו שמועות על מזימות לערוך פרעות כאלה בכל ישובי היהודים בארץ (ויתכן שבאמת היתה תכנית כזו, אלא שבגלל הרעש הכביר שנתעורר בעולם בגלל הפוגרום הירושלמי בנוסח רוסיה הצארית תחת דגל בריטי ובגלל מאסר אנשי ההגנה <persName>וז'בוטינסקי </persName> בראשם - גם כן לפי נוסח רוסיה הצארית - הוכרחו רוקמי המזימות לדחות את המשכת תכניתם לזמנים שקטים יותר). באותם ימים נסערים היה אבשלום מכשיר את צעירי המקום להתגוננות צבאית סדירה והתרגילים, שהיה עורך בשבתות עם מאתים "חייליו" על המגרש שעליו התחולל הקרב לאחר שנה, היו תרגילים צבאיים ממש לפי כל דרישות המקצוע בזמן ההוא וגילו את כשרו בתור קצין.

 מינויו של נציב עליון יהודי הכשיל לזמן-מה את פעולות החתירה וההסתה של הזוממים להוכיח, שתושבי הארץ היציבים (הערבים) אינם סובלים את העליה היהודית, כי באותו זמן לא האמינו הערבים לדברי המסיתים הזרים ועוזריהם המקומיים, שהשלטון יראה בעין יפה את ההתנפלות על היהודים. באותה תקופה שקטה עבד אבשלום חדשים אחדים במדידת קרקעות בדרום הארץ.

 כשחידשה מכונת השטנה וההסתה את פעולתה וב-1 במאי 1921 פרצו המהומות ביפו ונעשו הכנות להתקפות על היהודים גם במקומות אחרים, עזב אבשלום את עבודתו בדרום וחזר לפתח תקוה להשתתף בהגנת המקום. כשהגיע ליפו כבר היתה הדרך משם לפתח תקוה בחזקת סכנה של יריות מן המארב, אך הוא המשיך את דרכו הביתה בלי להתחשב בסכנה ומיד הועמד, יחד עם <persName>אברהם שפירא</persName> , בראש ההגנה. כעת ניתנה לו הזדמנות להשתמש בידיעותיו שרכש בביה"ס הצבאי בשרות המטרה שלמענה הלך ללמוד את תכסיסי המלחמה. הוא ארגן מצפון למושבה חזית

 מושלמת שכללה חפירות, שרותי אספקה, קשר ואיתות - הכל כמו בצבא סדיר. ובבוקר יום ההתקפה הגדולה על פתח תקוה, כשיצא לפקד על חזית ההגנה, נפרד מאביו וממשפחתו באמרו: "את ראשי אתן ואל המושבה לא יעברו !"

 ואכן בהגיחו בסערת הקרב מבין הפרדסים לתקוף את האויבים מעמדה נוחה יותר נפגע בכדורים בראשו ובחזהו. האויב נהדף, אך הוא נפל חלל על הגנת מושבתו ביום כ"ז ניסן תרפ"א (5.5.1921) והובא לקבורה ביום המחרת עם יתר שלשת חללי ההגנה.

 על שמו נקראה אגודת מכבי פתח תקוה בשם "מכבי אבשלום".

</p></div>
         <div type="bibliogrphy">
            <listBibl>
<bibl>Volume: #2 ,Page: 741 ,URL: http://www.tidhar.tourolib.org/tidhar/view/2/741</bibl><bibl>Volume: #2 ,Page: 742 ,URL: http://www.tidhar.tourolib.org/tidhar/view/2/742</bibl>
            </listBibl>
         </div>
      </body>
  </text>
</TEI>
