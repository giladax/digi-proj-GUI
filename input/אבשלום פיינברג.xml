<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2332 ,URL: http://www.tidhar.tourolib.org/tidhar/view/5/2332</bibl><bibl>Volume: #5 ,Page: 2333 ,URL: http://www.tidhar.tourolib.org/tidhar/view/5/2333</bibl>
<bibl>Volume: #5 ,Page: 2334 ,URL: http://www.tidhar.tourolib.org/tidhar/view/5/2334</bibl>
<bibl>Volume: #5 ,Page: 2335 ,URL: http://www.tidhar.tourolib.org/tidhar/view/5/2335</bibl>
<bibl>Volume: #5 ,Page: 2336 ,URL: http://www.tidhar.tourolib.org/tidhar/view/5/2336</bibl>
<bibl>Volume: #5 ,Page: 2337 ,URL: http://www.tidhar.tourolib.org/tidhar/view/5/2337</bibl>
<bibl>Volume: #5 ,Page: 2338 ,URL: http://www.tidhar.tourolib.org/tidhar/view/5/2338</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אבשלום פיינברג</persName>

</head>
         <div><p> נולד במושבת הבילויים גדרה, כ"ח תשרי תר"ן (23.10.1889), לאביו <persName>ישראל</persName> ("לוליק"), שהצטיין מבחרותו באומץ ובגבורה בהגנה על הישוב ובשקידה בעבודה, ולאמו <persName>פניה </persName> בת <persName>מאיר בלקינד</persName> (ראה כרך א', עמוד 418).

 בן שנה וחצי עבר עם הוריו ליפו, כשאביו הכין את הנחלה שרכש בחדרה ועמל על יבוש הביצות. החל ללמוד מפי אבי-אמו <persName>מאיר בלקינד</persName> ובבית-הספר לבנים ביפו, ואת השפה הערבית בדיבור ובכתב ואת הקוראן למד מפי שייך ערבי והגיע לבקיאות גדולה בשפה ובמנהגים של הערבים. המשיך ללמוד בביה"ס בחדרה (מפי המורה <persName>אשבל),</persName> בביה"ס של חברת כי''ח בירושלים, בביה"ס של ראשון לציון (בהנהלת דודו<persName> ישראל בלקינד)</persName> וכאן היה הרוח החיה באגודת "נושאי דגל ציון" של הנוער במושבות הדרום ראשון לציון, רחובות וגדרה. גמר את ביה"ס לבנים ביפו ומסוף 1904 עד 1907 למד בפאריס, השתלם בספרות ובתרבות צרפתית ובנפשו נתגבשה לאומיות עברית גאה, משולבת בשאיפות הנעלות לחרות וקומממיות בנוסח אירופה.

 כשחזר ארצה הרבה לקרוא בספרים ממיטב הספרות הצרפתית שהביא אתו, וגם לכתוב שירה ופרוזה יפה בעברית ובצרפתית ומסייר את הארץ ברכיבה ונתחבב על הנוער העברי בארץ כצעיר בעל שאר-רוח, אביר וגבורחיל. כן הצטיין גם בתחרויות רכיבה עם צעירי הערבים, בנימוסי הערבים ובשיריהם, וזקני הערבים הוקירוהו בתואר "שייך". אחרי עבדו חדשים אחדים כפקיד בבאנק בקאהיר חזר ארצה, עזר להוריו בעבודות המשק בחדרה, עסק בתרגומים מצרפתית לעברית והשתתף בחיי נוער המושבות ברוח מיטב השאיפות של אדם ולאום.

 בסוכות תרע"ד היה בין מיסדי אגודת "הגדעונים" בזכרון-יעקב, שמטרתה היתה : לאחד ולסדר את צעירי המושבה, לשמור על הקיים, לבנות את החרב ולמלא את החסר במושבה, בשביל שתהיה מושבה עברית הראויה לשמה.

 הנשיא היה אלכסנדר אהרנסון, חברו מנוער וביסוד "נילי".

 בעונת הבציר, היו חברי האגודה מקבלים עליהם את השמירה בכרמים וכו'. כל חבר גדעוני היה מזוין ברובה ובאקדוח. בישוב ראו בהם אז כעין ארגון "השומר" מבני המושבות.

 כשיסד<persName> אהרן אהרנסון </persName> בחדרה סניף לתחנת-הנסיונות החקלאית אשר לו בעטלית קירב אליו את אבשלום, שיתף אותו בעבודתו, בידיעותיו, בשאיפותיו ובמאמציו לקידום הארץ והישוב העברי והעניק לו מעושר נפשו בהשפעה של אח, אב ומורה כאחד.

 בראשית מלחמת העולם הראשונה, כשהחל המשטר הטורקי בנגישות וברדיפות על הישוב העברי ובגילוי איבה אליו ורצון לעקרו משורש, השתתף אבשלום יחד עם <persName>אהרן ואלכסנדר אהרנסון</persName> ביצירת הברית החשאית "נילי" (ראשי תיבות "נצח ישראל לא ישקר"), היא המחתרת העברית הראשונה בארץ, במטרה להתקשר עם המפקדה הבריטית שבמצרים, למסור לה ידיעות נכונות על הכוח הצבאי של הטורקים והגרמנים, להגיש לה עזרה לכיבוש הארץ כדי למוטט מצד מזרח את חזית מעצמות המרכז, להחיש את קץ המלחמה, וליצור בדרך זו קשרי ברית בין עם ישראל ובין בריטניה, כדי שבריטניה המנצחת תעזור לעם ישראל לכונן את מולדתו בארץ ירושתו.

 בתחילה יצא אלכסנדר אהרנסון מצרימה באנית-מלחמה אמריקאית שבאה להוציא מהארץ "נתיני אויב", וגם הוא הצטייד בתעודות בתור אחד מאלה. אולם


 ה"מוחות" שבמפקדה לא היו מסוגלים לתפוס את הערך הרב שבהצעתו ובעיקר לא רצו להתקשר עם הצד היהודי, כי לפי תכניותיהם חשכו להשען על עזרת הערבים,והוא הוכרח להמשיך את דרכו לאמריקה. לאחר זמן יצא גם אבשלום מצרימה בפספורט זר באניה אמריקאית והצליח למצוא אוזן קשבת אצל קצין משרות המודיעין של הצי הבריטי אשר בפורט-סעיד ואחרי שהקצין מסר על הצעתו לגבוהים ממנו הוסכם ביניהם, שבזמנים קבועים תתקרב אניה בריטית לחוף עטלית, כדי לקבל בסתר מאנשי "נילי" את הידיעות הצבאיות שיאספו בשבל המפקדה. בהיותו במצרים שלח למרת<persName> הנריטה סולד</persName> לנו-יורק (שהיתה אז מזכירת הועד למען תחנת-הנסיונות שבעטלית) דין-וחשבון מפורט על המצב הכללי ומצבם הקשה מאד של היהודים בארץ, ודין-וחשבון זה עשה רושם אדיר על גדולי היהודים באמריקה והגביר את נכונותם לפעול למען ארץ-ישראל העברית הן בעזרה לשעת-חירום והן בעזרה מדינית בעת סידור מעמד הארץ אחת המלחמה.

 ממצרים חזר אבשלום באנית-מלחמה בריטית ועלה לחוף עטלית תחת מחסה הלילה בסירה ובשחיה, ומאז התקיים הקשר החשאי עם המפקדה הבריטית שבמצרים, ובינתיים המשיך אבשלום לעזור לאהרן לעבודתו בתחנתהנסיעות ובמלחמה בארבה.

 באחד המסעות טבעה אנית-הקשר ואנשי "נילי" לא ידעו זמן רב את הסיבה לניתוק הפתאומי של הקשר ביניהם ובין המפקדה שבמצרים. אז שם אבשלום את נפשו בכפו ויצא לרדת מצרימה בדרך היבשה ולהתחמק ולעבור בין משמרות החזית אשר במדבר. נתפס כחשוד בריגול או בנסיון לעבור אל האויב והובא לכלא הצבאי בבאר-שבע ונחקר בעינויים, אך עמד בתוקף על הודעתו, שהלך בשליחות אהרן אהרנסון ה"מאמור אל ג'יראד" (הממונה מטעם המצביא ג'מאל פחה לנהל את המלחמה בארבה), כדי לתור את הליכות הארבה במדבר; הועבר לחקירה גם לכלא בירושלים, ובסוף שוחרר בהשתדלותו של אהרן. (כשנכלא בבאר-שבע הצליח בעזרת <persName>יוסף לישנסקי</persName> , שהיה אז שומר ברוחמה (ראה את הערך שלו בכרך זה), להודיע לאהרן על מצבו ואח"כ הכניס אבשלום גם את לישנסקי לעבודה ב"נילי"). אך חוסר הקשר עם מצרים לא נתן לו מנוח והוא השתדל להשיג רשיון לצאת דרך איסטמבול לרומניה ולבוא משם בקשרים עם שלטונות בריטיים, אך נמצא אות לחידוש הקשר עם מצרים ואז הוזמן לשוב מאיסטמבול הביתה, ובינתים חזרה גם <persName>שרה</persName> אחות אהרן וקיבלה לידיה את ניהול פעולות "נילי" ואהרן הצליח לקבל רשיון לצאת דרך ברלין לקופנהאגן ולהקשר בחשאי עם הצירות הבריטית, וכשנסע באניה נייטראלית לאמריקה נעצרה האניה עלידי הצי הבריטי בלב ים והוא נתפס והובא ללונדון ומשם נשלח אל המפקדה למצרים. כאן עבר זמן רב ללא פעולות עד שעלה בידו להחדיר להבנתם של ראשי שרות המודיעין את התועלת שבעזרה היהודית, ובינתים שוב לא יכול אבשלום לשאת את אפס-המעשה ואבדן הזמן היקר ושוב יצא ללכת, יחד עם יוסף לישנסקי, בדרך

 המדבר מצרימה, הם הצליחו להתחמק ולעבור בין משמרת הצבא, אך בשטח ההפקר שבין שתי החזיתות. הותקפו על-ידי בידואים משוטטים בלילה בשרות הטורקים בליל כ"ו טבת תרע"ז (אור ליום 20 בינואר 1917). בחילופי יריות עם הבידואים נפצע אבשלום פצעי מות ודבריו האחרונים אל וסף היו: "אמור לאהרן, כי..." ויוסף נפצע גם הוא ונפל נטול הכרה ומתבוסס בדמו, ובבוקר נאסף על-ידי משמר בריטי והובא לבית-חולים צבאי במצרים, וכך נודע לאהרן (שבנתים כבר חידש את הקשרים עם המפקדה והחל לארגן את העבודה), כי אבשלום יקירו אבד במדבר.

 ולא ידע איש את קבורתו עד היום.

 המשורר יעקב כהן חיבר חוברת : "מגלת אבשלום ושרה" (הוצאת "מסדה", תש"ה).

 ב"חולמים ולוחמים" של י. יערי-פולסקין, בעמוד 483 הוקדש לו פרק מיוחד (הוצאת "מסדה", ת"א, תש"ו).

 ב"משפחת האדמה", ספר שני, של משה סמילנסקי, בעמוד 72, הוקדש פרק מיוחד (הוצאת "עם עובד", ת"א, תש"ד) ועוד.

 "בית אהרנסון" בזכרון יעקב מכין לדפוס את "היומן" שלו.

</p>
<p>

 תוספות: 

 (המשך לכרך חמישי, עמוד 2337 וכרך שביעי, עמוד 2969)

 עצמותיו נמצאו ברפיח (במדבר סיני) והובאו ביום שלישי 28.11.1967 לקבורה בבית העלמין בהר הרצל בירושלים, בחלקה א/7 הנמצאת בין קברות הצנחנים שבחלקה הצבאית, לבין קברותיהם של השרים שנפטרו.

 על המצבה חרטו את המלים "מחולל רעיון ניל"י". את ההלוויה קיימה ממשלת ישראל ונערכה לו לוויה צבאית ממלכתית.

 בטקס הצבאי השתתפו: שרי הממשלה, חברי הכנסת, הרבנים הראשיים, השופטים העליונים, נציגי המחתרות של ה"הגנה", "אצ"ל" ו"לח"י", ותיקי הגדודים העבריים והבריגדה היהודית, ארגוני הנוער ועוד רשימה ארוכה של נציגים מהעיריות, המועצות, קיבוצים - מכל שכבות הציבור.

 טקס רשמי נערך במושבתו ראשון לציון ומשם הועברו עצמותיו לירושלים (כנ"ל).

 על פי החלטת הממשלה, הספידו אותו: יו"ר הכנסת<persName> קדיש לוז</persName> בשם נבחרי העם, ובשם צה"ל הרב הצבאי הראשי האלוף <persName>שלמה גורן</persName> .

 מסביב למצבה שעל קברו - נטעו חוטרי עץ התומר, שצמח וגדל על קברו שנתגלה ליד רפיח.

</p></div>
         <div type="bibliogrphy">
            <listBibl>
<bibl>Volume: #5 ,Page: 2332 ,URL: http://www.tidhar.tourolib.org/tidhar/view/5/2332</bibl><bibl>Volume: #5 ,Page: 2333 ,URL: http://www.tidhar.tourolib.org/tidhar/view/5/2333</bibl>
<bibl>Volume: #5 ,Page: 2334 ,URL: http://www.tidhar.tourolib.org/tidhar/view/5/2334</bibl>
<bibl>Volume: #5 ,Page: 2335 ,URL: http://www.tidhar.tourolib.org/tidhar/view/5/2335</bibl>
<bibl>Volume: #5 ,Page: 2336 ,URL: http://www.tidhar.tourolib.org/tidhar/view/5/2336</bibl>
<bibl>Volume: #5 ,Page: 2337 ,URL: http://www.tidhar.tourolib.org/tidhar/view/5/2337</bibl>
<bibl>Volume: #5 ,Page: 2338 ,URL: http://www.tidhar.tourolib.org/tidhar/view/5/2338</bibl>
            <bibl>Volume: #17 ,Page: 5246 ,URL: http://www.tidhar.tourolib.org/tidhar/view/17/5246</bibl></listBibl>
         </div>
      </body>
  </text>
</TEI>
