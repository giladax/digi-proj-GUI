<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4787 ,URL: http://www.tidhar.tourolib.org/tidhar/view/15/4787</bibl><bibl>Volume: #15 ,Page: 4788 ,URL: http://www.tidhar.tourolib.org/tidhar/view/15/4788</bibl>
<bibl>Volume: #15 ,Page: 4789 ,URL: http://www.tidhar.tourolib.org/tidhar/view/15/4789</bibl>
<bibl>Volume: #15 ,Page: 4790 ,URL: http://www.tidhar.tourolib.org/tidhar/view/15/4790</bibl>
<bibl>Volume: #15 ,Page: 4791 ,URL: http://www.tidhar.tourolib.org/tidhar/view/15/4791</bibl>
<bibl>Volume: #15 ,Page: 4792 ,URL: http://www.tidhar.tourolib.org/tidhar/view/15/4792</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אהרון כהן (קוגאן)</persName>

</head>
         <div><p> נולד בכ"ח אייר תר"ע (3.6.1910), בעיירה בריטשאני שבצפון בסאראביה (אז רוסיה).

 לאביו<persName> יוסף קוגאן-כהנא</persName> (סוחר בר-אוריין, יליד אושיצה-הישנה שעל הדיינסטר בפודוליה. בצעירותו הצטיין בלימודי ש"ס ופוסקים וכיו"ב ועמדו להועידו לרבנת, לימים נתפקר, תחילה בהיחבא ואח"כ בגלוי, פנה לספרות ההשכלה ולספרות הרוסית ולזרם הליברלי המשמאיל שבצבוריות הרוסית) לאמו<persName> רחל</persName> בת <persName>יעקב קליגר</persName> (ילידת מינקובצי מחוז מוהילוב שבפודוליה). למד בביה"ס הממשלתי שבמקום (תחילה בי"ס רוסי ואח"כ,

 כשעברה בסראביה לשלטון רומניה לאחר מלחמתהעולם הראשונה - בי"ס רומני) ולימודים עבריים מפי מורים פרטיים.

 ב-1925 ייסד בעיירה אגודת-נוער ציונית בשם "השואף", שכעבור שנה היתה לקן "השומר הצעיר", שבראשו עמד. מאז חבר פעיל בתנועה זו.

 בסתיו 1928 יצא להכשרה בחוות "החלוץ" ביאסי (רומניה הישנה), תוך משבר יחסים עם ההורים, שתבעו כי ילך ללימודים שיש עמהם "תכלית" והתנגדו בתוקף לרעיון ההגשמה החלוצית...

 באביב 1929 מיוזמי הקמתו של קבוץ-עליה ראשון של השוה"צ מרומניה. בסוף אותה שנה, בסמוך למאורעות אב תרפ"ט, עלה לארץ עם ראשוני הקיבוץ שתקע אוהליו בחדרה.

 ב-1930 עבר הקיבוץ למגדיאל ונקרא קיבוץ "עין השרון".

 ביוני 1935 עלה הקיבוץ להתישבות על אדמת חרת'יה - שער-העמקים, שם הנו חבר עד היום.

 בשילוב עבודה (בפרדסים בסלילה ובעבודות אחרות למיניהן, אח"כ כנהג מכונית משא במשק, ופעילות חברתית בקיבוץ ובתנועה, יצא פעמים רבות בשליחויות לתנועת השוה"צ ו"החלוץ" שבגולה ובשליחויות ציוניות פוליטיות: דצמבר 1933 פברואר 1936 ברומניה; דצמבר 1939 - יוני 1940 בעניני עליה ב' שם ; ספטמבר 1942 - לסוריה <persName>ולבנון;</persName> באפריל-מאי 1943 ובנובמבר 1944 


 במשלחות "הליגה "vעם אמבולנסים מתנת הישוב בארץ לצבא-האדום<persName> בטהראן </persName> (ואגב כך השתהות<persName> בבגדאד</persName> וסיורים <persName>בעיראק </persName> ו<persName>בפרס);</persName> במאי 1945 - <persName>לסוריה ולבנון;</persName> מאי 1947 - למחנות המעפילים <persName>בקפריסין;</persName> באוגוסט-ספטמבר אותה שנה <persName>- לרומניה </persName> וביקורים <persName>בהונגריה</persName> וב<persName>צ'כוסלובקיה;</persName> בספטמבר 1951 - בשליחות תנועת-השלום הישראלית לוועידה אזורית <persName>ברומא </persName> וביקורים בהקשר זה <persName>בפאריס</persName> ו<persName>בג'נבה.</persName>

 תוך כדי שליחויות אלה סייר גם בארצות אחרות (צ'כוסלובאקיה, אוסטריה, איטליה, יוגוסלאביה, תורכיה, עבר-הירדן), באחדות מהן פעמים מספר.

 פעילותו בקיבוץ במרוצת השנים לא פסחה כמעט על כל תחום מתחומי החיים החברתיים, המשקיים, הרעיוניים-פוליטיים, התרבותיים והחינוכיים וכו' (מזכיר הקיבוץ, גזבר, עורך העתון, רכז וועדת-התרבות, הוועדה הפוליטית, מדריך ההשלמה הצעירה וביצוע משימות פחות מוגדרות) אך גם התפקידים הציבוריים הכלל-תנועתיים שמילא במרוצת השנים היו קשת מגוונת למדי.

 בשנים 1930-31 1ב-1933 מזכיר מועצת-פועלימגדיאל ופעיל בהסתדרות הפועלים החקלאים.

 ציר בוועידות ההסתדרות הרביעית (1933), החמישית (1942), השישית (1944-5) והשביעית (1949) ובשנות-הארבעים חבר מועצתה.

 ציר בקונגרס הציוני הי"ט בלוצרן (1935).

 בשנים 1938-1937 רכז הפעולה הפוליטית של השוה"צ במחוז חיפה. בשנות-הארבעים חבר המחלקה הערבית שליד הועה"פ של ההסתדרות ומזכירותה. בוועידה העולמית של תנועת השומר-הצעיר בפופראד (צ'כוסלובאקיה) בשנת 1935 נבחר להנהגה-העליונה של התנועה. בשנים 1954-1937 חבר הועה"פ של הקיבוץ-הארצי השוה"צ. מראשית התגבשות השוה"צ כמפלגה פוליטית (מאמצע שנות-השלושים במיסגרת הקיבוץ-הארצי והליגה-הסוציאליסטית, שבשנת 1946 התאחדו והיו למפלגת-פועלים-השומר-הצעיר ובתחילת 1948 במקימי מפ"ם) חבר מרכז המפלגה (עד 1963) ועד שנת 1951 הבר הוועדה-המדינית של המרכז והלשכה-לקשרים-בינלאומיים. בשנים 1950-1940 בראש המחלקה-לפעולה-ערבית של השוה"צ ומפ"ם (ערבית החל לומד באופן יסודי ב-1941) ובתוך זד בשנים 1948-1942 מזכיר מררכז ה"ליגה להתקרבות ושיתוף יהודי-ערבי" - תפקידים שהביאוהו במגע ישיר עם הציבור הערבי בארץ ובארצות השכנות ולהתעסקות מיוחדת בבעיות העולם הערבי והיחסים היהודיים-ערביים. בכל אשר עשה התמסר תמיד להשתלמות-עצמית ולמחקר והקדיש מזמנו לפעולה פובליציסטית.

 מאז שנות ה-50 הראשונות, עקב זעזועים שעברו על מפ"ם ועל הנהגתה, ראה להתמסר לעבודת

 מחקר, בבעיות העולם הערבי והיחסים היהודייםערביים ובהוצאתם-לאור של כתביו והרצאותיו בנושאים אלה. בלי להנתק לחלוטין מן העבודה הרגילה במשק (בטחנת-הקמח, בהדרכת-נוער, בהשבחת מרעהטבעי, בעבודות קטיף, מטבח) פיתח קשרים ענפים עם מוסדות ואישים רבים ושונים בארץ ובחו"ל, בהם נסתייע רבות בעבודתו.

 באוקטובר-נובמבר 1958 הוסערה הארץ כולה עקב מעצרו של א. כ. (18-10), חקירתו ע"י שירותהבטחון על "קיום מגע עם סוכן זר ללא הסבר סביר'' והאשמתו בעבירה על חוק-בטחון-המדינה-תשי"ז 1957. תוך חיפוש ממושך שנערך בביתו ובחדר ארכיונו וספרייתו, נלקחו יותר מ-2250 מיסמכים (פנקסים, יומנים, מכתבים ורישומים למיניהם), שכמאה מהם עוכבו עד לאחר המשפט. השאר הוחזר כעבור חודשים אחדים. לאחר חודש ימים של מעצר שוחרר בערבות עד למשפט. 26 חודשים עברו עד למשפט ובהם עברה פרשה זו גלגולים שונים, כשהתביעה הכללית משנה חליפות את הליכיה. תחילה (13.2.59) הגיש היועץ המשפטי לממשלה כתב-אישום על פרט אחד ועל תקופה של 3 חודשים; כעבור 14 חודשים, בלי להציע על חומרהוכחות חדש, הוגש כתב-אישום חדש, שהרחיב את התביעה מתקופת שלושה חודשים לכמעט שלושוהצי שנים. עוד בטרם הוגש כתב-האישום הראשון, הוגשה בקשה, בחתימת היועץ המשפטי, אל נשיא ביהמ"ש המחוזי בחיפה, (5.2.59), לדחות את בירור המשפט עד לאחר הבחירות לכנסת, שעמדו להתקיים בנובמבר אותה שנה ("תקופת הבחירות לכנסת אינה עשויה להקל על ביהמ"ש לנהל משפט זה..."); דבר זה לא הפריע אח"כ לפרקליט מחוז חיפה להגיש בקשה לנשיא ביהמ"ש המחוזי (14.10.59), פחות מחודש ימים לפני הבחירות. לשמיעת המשפט בהקדם האפשרי... כהתחלת בירור המשפט הוצע אמנם חודש דצמבר, זמן מועט לאחר הבחירות, אך ברור היה, כי עצם קביעת תאריך המשפט יעורר מחדש את הפולמוס בעתונות בעצם ותחת מערכת הבחירות. בשל התנהגות התביעה הכללית בפרשה זו (העלמת חומר-ראיות שהיה בדעתה להשתמש בו במשפט מעיני הסניגוריה, אח"כ סירוב להעמידו לרשות הסניגוריה בזמן והכרח לאלצה לעשות זאת ע"י פנית הסניגוריה לבית-הדין-הגבה-לצדק נפתח המשפט ב-12.1.61 בביהמ"ש המחוזי בחיפה, בפני השופטים: <persName>ש. קסאן, ב. כספי וא. פרידמן.</persName> בניגוד לתביעת ההגנה (עוה"ד <persName>א. טויסטר </persName> וח"כ עו"ד י. <persName>קושניר)</persName> התנהל המשפט ברובו המכריע בדלתיים סגורות. לעומת עדי התביעה, בעיקרם אנשי הש. ב. והמשטרה, הופיעו כעדי ההגנה אנשי-מדע ואישיציבור (ביניהם פרופ' <persName>מ. בובר</persName> , פרופ'<persName> א. סימון</persName> המזרחן הוותיק ד"ר <persName>י. בן-זאב</persName> , פרופ'<persName> מ. ריינר</persName> , נציגי מפ"ם בוועדת- החוץ והבטחת של הכנסת הה"כ י. <persName>ריפתין וי. חזן.) </persName> בישיבה ה-84 של ביהמ"ש, ביום


 א' 7 ביאנואר 1952, היה על ביהמ"ש להשיב על השאלה האם מגעיו של הנאשם עם אנשי משלחת מדעית של אחת מארצות-חוץ שפעלה בישראל כחוק וקיימה מגעים עם עשרות ומאות מדענים ואנשים אחרים - האם בחזקת "סביר" הם או לא. משהחליט על כך בשלילה, הרשיע ביהמ"ש את הנאשם, וגזר עליו חמש שנות מאסר. לאחר שהמאמצים לשחררו בערבות עד לבירור דינו בביה"ד העליון לא נשאו פרי, ליוו אותו עשרות חברי הקיבוץ למרכז המשטרה בחיפה, משם נלקח לבית-הסוהר לרמלה. נציגי הקיבוץ-הארצי, חברים וידידים מחיפה וממקומות אחרים בארץ באו אף הם להיפרד ממנו במקום התייצבו למאסר (25.1.62).

 פסק-הדין הסעיר את הציבור בארץ, שמאז הורם לפחות במקצת מסך המשפט ומהות הפרשה כולה נתחוורה והלכה, רבו בו המתייצבים לצדו, ותומכיו בפרשה המשונה והקשה הזאת. במיסגרת מיגבלות ה,ס,ב-יודיצה" אף ניתן ביטוי לכך בעתונות. בראשוראשונה עמדו לצדו קיבוצו ומוסדות תנועתו. על פסק-הדין הוגש ערעור לבית-המשפט העליון. הערעור נתברר בירושלים ב-24 - 27 ביוני וב-17 ביולי 1962. הציבור בארץ ציפה בדריכות לפסקדינו של ביהמ"ש העליון.

 חוק-בטחון-המדינה-תשי"ז - 1957 עורר בזמנו סערת-רוחות בכנסת ובציבור הרחב. לאישורו הסופי של החוק בכנסת (31.7.57) קדמה שורה ארוכה של דיונים רוויי-מתח, כשנוסח החוק, שנידון בוועדתחוק-ומשפט במשך חודשים רבים, עורר אף בקריאתו השניה בכנסת הסתייגויות רבות וביקורת מצדדים שונים של הבית, למן מ. בגין, מנהיג "חירו", שטען כי "לא ייתכן להטיל את כל עומס ההוכחה על הנאשם, וביחוד לנוכח העובדה שמרובים במדינה זו האנשים שבתוקף תפקידם הריפלומאטי הם בחזקת "סוכנים זרים", ועד לחה"כ<persName> חנן רובין</persName> המנוח, נציג מפ"ם, שטען, כי לא ייתכן לחוקק חוקים רק מתוך גישה להקל על התביעה את עומס ההוכחה. השינויים שהוצעו בנוסח החלק עיקר כוונתם היתה להטיל, כבכל משפט, את עומס ההוכחה על התביעה. חלק מהתיקונים שהוצעו זכה אף לתמיכת יו"ר הוועדה שטיפלה בהכנת החוק,<persName> מ. ארגוב</persName> המנוח (נציג מפא"י), אך לא נתקבלו משום התנגדות שר-המשפטים דאז, <persName>פ. רוזן.</persName> בסכמו את הוויכוח בכנסת לא התעלם אמנם שר-המשפטים מחומרת החוק ומן הקושי (שבפניו יעמוד נאשם) - כביטויו של שר-המשפטים - "להוכיח דברים שכמעט אי אפשר להוכיח אותם", כלומר שנאשם יוכיח את אי-אשמתו, במקום שהתביעה, כבכל משפט, תוכיח את אשמתו. עם זאת ביקש להרגיע את המתווכחים באמרו בין השאר, כי "קשה לכמה מחברי הכנסת לסמוך על התבונה של התביעה הכללית, בסופם של דברים יש לסמוך על התבונה של השופט".ההתעניינות המיוחדת שעורר המשפט ברחבי הציבור מקורה היה בדאגה, האם

 יבטיח ביהמ"ש כי החוק החמור מאוד לכל הדעות ייעשה בו שימוש אך ורק להגנת בטחון המדינה ולא לכל מטרה צדדית שהיא, מסוג הדברים העלולים לעשות את המדינה למדינת--משטרה. אם-כי במשפטו, וזאת אישר פומבית גם הקטיגור - לא הובאו כל הוכחות שהנאשם מסר ממש ידיעות ל"סוכן זר", הרשיעוהו השופטים רק על סמך החוק, האומר: ,קיים אדם מגע עם סוכן זר ואין לו הסבר סביר לכך, רואים אותו <persName>כאילו</persName> (הדגשת המעתיק) מסר ידיעה סודית"; ו"מסר אדם ידיעה סודית מבלי להיות מוסמך לכך - דינו מאסר 15 שנה". כ"סוכן זר" הוגדר "כל אדם שיש יסוד סביר לחשוד, כי עסק או נשלח לעסוק מטעם מדינה זרה או למענה באיסוף ידיעות סודיות".

 ב-26 בספטמבר 1962 הוציא בית-המשפט העליון בירושלים את פסק-דינו בערעור: פה-אחד בוטלה עיקר הרשעת ביהמ"ש המחוזי על "איסוף ידיעות העלולות או מכוונות להיות לתועלת האוייב"; שופט ביהמ"ש העליון<persName> א. ויתקון</persName> - בעד זיכוי מלא; נשיא ביה"ד, השופט<persName> מ. לנדוי</persName> , קבע בפסק דינו, כי לפי ניסוחו של החוק "חייב הוא להרשיע את הנאשם במסירת ידיעה סודית לפי סעיף 23(א), למרות היותו משוכנע שלמעשה לא נמסרה שום ידיעה כזאת. תוצאה זאת, שהחוק כופה אותה, אין הדעת סובלתה, ואף הדאגה לבטחון המדינה אינה יכולה להצדיק שיבוש זה של דרכי ההוכחה המקובלים בהליכים פליליים. דברים אלה אינם להלכה בלבד אלא יש להם חשיבות מעשית לגבי המקרה שלפנינו" עפ"י החלטת רוב ביה"מ הופחתה תקופת המאסר למחצית.

 למרות דרישת התביעה-הכללית החליטו שופטי ביהמ"ש העליון לפרסם את פסק דינם במלואו (בהשמטת שמות של מדינה ושל אנשים בלבד), על הביקורת הקשה הכלולה בו, אם כי בלשון עדינה ומנומסת, כיאה לשופטי ביהמ"ש העליון, כלפי שופטי ביהמ"ש המחוזי (שפסק-דינם, פרט לגזרהדין, לא פורסם). רבים בישוב, שעד כה נמנעו מנקיטת עמדה בפרשה המסעירה, יכלו עתה להיווכח, כי אכן היה הוא קרבן שוא של חוק קטלני-שרירותי, אשר מי שהשלטון בידו עלול להשתמש בו מתוך שיקולים הרחוקים משיקולי בטחון המדינה. פסקהדין של ביהמ"ש העליון, על שתי גירסותיו - גירסת המיעוט של השופט<persName> ויתקון </persName> וגירסת-הרוב של השופטים<persName> מ. לנדוי וצ. ברנזון</persName> - נעשה בסיס למאבק ציבורי גובר על תיקון החוק הקטלני, למען שמירת הדמוקראטיה בישראל. כמעט כל עתוני הארץ השמיעו תביעה זו. השאלה חזרה ועלתה שלוש פעמים במליאת הכנסת, בשנים 1962, 1963 ו-1964, כאשר חזית רחבה ביותר (סיעות מפ"ם, מק"י, הליבראלים, "חירות") תובעת שינוי אותם סעיפים בחוק, המאפשרים להרשיע אדם במסירת סודות המדינה בלי להוכיח הדבר. בפעם האחרונה הוסרו


 הצעות הח"כ<persName> קלינגהופר, קושניר ובגין </persName> (לפי דרישת שר-המשפטים<persName> דב יוסף)</persName> ברוב של 4 קולות בלבד. עם זאת ראתה הממשלה את עצמה נאלצת להתחייב על הכנסת שינוי מסוים בנוסח השרירותי של החוק.

 לאחר פסה"ד של ביהמ"ש העליון הלכו וגברו התביעות בציבור ובעתונות לשחררו ממאסרו. במשך חודשים מספר הוגשו לנשיא המדינה חמש עצומות חתומות בידי קבוצות של אנשי-רוח דגולים, מדענים, סופרים, משפטנים, חברי כנסת, ראשי עיריות, אנשי אמנות וכו', אנשי זרמים פוליטיים שונים, יהודים וערבים. אך שר-המשפטים דב יוסף, התנגד בעקשנות לשיחרור. בין ההסברים שפורסמו בעתונות לאיהיענותו של נשיא המדינה לבקשות שהופנו אליו ע"י אישים רבים כל כך, כמעט מכל גווני הקשת הפוליטית של הציבור הישראלי, ההסבר הנחמד ביותר היה, כי "חוות דעתם של שירותי הבטחון, ששיחרורו של<persName> אהרון כהן</persName> עשר לחזק את הביקורת נגד חוק-בטחון-המדינה"... אם עד אז ישב במאסר בגלל סעיף בחוק שאליבא דשופט ביהמ"ש העליון "אין הדעת סובלתו" - מעתה הוסיף לשבת מאחורי הסורגים כדי למנוע ביקורת ופגיעה בחוק, שהיה קרבנו...

 לבסוף, ב-18 ביוני 1963, לפי צו מיוחד של נשיא המדינה החדש מר <persName>זלמן שזר,</persName> שוחרר מביתהכלא.

 מעבר מזה של שער בית-הסוהר דאמון, מסר הודעה לעתונות, ששודרה גם ב"קול ישראל". בו בערב נערכה ב"שער-העמקים" כסיבה חגיגית בהשתתפות נציגי הקיבוץ-הארצי ומפ"ם. מאות חברים וידידים, מחברי התנועה ומחיגים שונים אחרים. יהודים וערבים, ביקרו בימים הסמוכים בשער-העמקים לרגל המאורע.

 במשך כל 5 שנות הסיוט של המשפט והמאסר, לא הפסיק את עבודתו כחוקר, כמרצה וכסופר ופובליציסט. הרצאותיו בסמינרים, בימי-עיון למיניהם וכיו"ב ברחבי הארץ נמשכו ממש עד כניסתו לביתהסוהר ומאמריו הוסיפו להופיע כאשר כבר ישב מאחורי הסורגים. בתוך בית-הכלא עצמו הוסיף לעבוד על מחקריו ועל הכנתם-לדפוס של כתביו, שפירסומם נתעכב בשל המאסר. מיד עם צאתו מן הכלא חזר לעבודתו שלפני המאסר, עבודת מחקר, הוראה והסברה בע"פ ובכתב, בתנועתו ומחוצה לה.

 ב-18 ביוני 1964 בדיוק ביום בו יצא מן הכלא בשנה שלפני כן - כינס בביתו מסיבת-עתונאים, עם גמר הדפסת ספרו "ישראל והעולם הערבי", גולתהכותרת בעבודתו המחקרית והספרותית, שלפי סברה רווחת היה בין הסיבות העיקריות לאותה פרשה עגומה שנתייסר בה. ספר שחיבר על בתי-הסוהר בישראל, ובו גם חלק המספר כיצד הגיע מחברו לשם, פירסומו נתעכב לע"ע בשל שיקולים ציבוריים-פוליטיים, מהם גם תנועתיים.

 מאמרו הראשון נתפרסם ב-1925 בעתון נוער "החבר הצעיר", שהופיע (בשפרירוגראף) בבריטשאני. באותה שנה ובזו שלאחריה נדפסו כתבותיו הראשונות בעתון היומי "אונזער צייט" ובשבוען "ערד און ארבעט", שיצאו לאור בקישינייב. מאז צאתו להכשרה החל מפרסם רשימות בבטאוני הסתדרות "החלוץ" ("עלים" ברומניה, "להבות" ו"העתיד", ורשה). חודשים מספר לאחר הגיעו לארץ. נדפסה רשימתו הראשונה ב"דבר" (בגליון יובל-החמש: 25.6.1930). לאחר פירסום מאמרים אחדים ב"דבר" החל משתתף בקביעות בבטאץ "השומר הצעיר", שהחל יוצא לא,-ר בנובמבר 1931, תחילה בחוברות בודדות, שביולי 1933 נעשו ירחון, בדצמבר 1934 דו-שבועץ, בפברואר 1939 שבועון, אח"כ (30.6.43) לעתון יומי בשם "משמר", ומיאנואר 1948, עם הקמת מפ"ם - "על המשמר".

 בפעלו בשליחות התנועה ברומניה (1934-35) ייסד וערד את "על המשמר" ברומנית ותוספתו ביידיש "אויף דער וואדך". ברכזו את פעולת השוה"צ בחיפה הוציא לאור בקביעות את "הרי חיפה" (תחילה בסטנסל, לבסוף בדפוס) ו"איגרות לפעילים", לבעיות הפעולה המקצועית והפוליטית בעיר.

 בשנות ה-40 פירסם בקביעות "ביולטין" (תחילה בסטנסל, אח"כ בדפוס) של המחלקה-לפעולה-ערבית של השומר-הצעיר ועלוני מרכז ה"ליגה להתקרבות ושיתוף יהודי-ערבי". מפברואר 1946 ואילך ערך והוציא לאור בקביעות תוספת ערבית ל"משמר", שלאחר גילגולים שונים היתה לימים לשבועונה הערבי של מפ"ם "אל-מרצאד".

 מאות מאמרים ורשימות מפרי-עטו, מהם מאמרייסוד מקיפים, נתפרסמו בעתונות ובכתבי-עת, בקונטרסים ובקבצים שונים, בארץ ובחו"ל, בעברית ובלשונות אחרות. (רשימה ביבליוגראפית מצויה בארכיון השוה"צ במרחביה). מלבד אלה שנתפרסמו ללא חתימת שמו, או בשמות בדויים<persName> (א. נון, א.</persName> <persName>סוקר, א. עוקב, אבו-יוסף</persName> ועוד) מאות קונטרסים, בולטינים, עלונים, תזכירים וכיו 'ב, שחוברו על-ידו במיסגרת התפקידים בהם כיהן. נושאי כתבתו העיקריים: תנועת הנוער ו"החלוץ" הסתדרות העובדים, מבעיות התנועה הקיבוצית, התנועה הציונית, המארכסיזם ותנועת הפועלים, רפורטאז'ים ממסעות, על אישים וידידים שהלכו לעולמם, ועל כולם בעיות העולם הערבי והיחסים היהודיים-ערביים.

 מבין החוברות (מהן גם בנות 100 - 200 ע') יציינו: "אין נייעם געראנגל" (המפעל הציוני בארץ בפרוץ מלחמת-העולם השניה. בוקארסט 1940. יצאה גם ברומנית ובסרבית); "השומר הצעיר" ועמדתו בשאלה ''היהודית-ערבית" (ערבית, מארס 1942): "לבעיות המדיניות הציונית בימינו" (הוצאת הקיבוץ-הארצי יאנואר 1943); "עם אמבולאנסים לטהראן" (רפורטאז', ספרית-פועלים יולי 1943) ; "איגרות לידידים" (ערבית, הוצאת ה"ליגה להתקרבות


 ושיתוף" נובמבר 1943) ; "השכלה וחינוך בעולם הערבי" (הוצאת הקיבה"א 1944) ; הבעיה היהודית ושאלת ארץ-ישראל" (ערבית, הוצאת השוה"צ אוקטובר 1945) ; "תנועת הפועלים הערבית" - תולדות. סיכויים, בעיות, מצרים, א"י, סוריה ולבנון, עיראק, עבהי'י, הוצאת הועה"פ של ההסתדרות 1947)! "אידן און אראבער אין ארץ-ישראל" (הוצ' ההנהגה העליונה של השוה"צ ומשרד ברית מפלגות השוה"צ, פראג יוני 1948) ; "המארכסיזם של ימינו - הלניניזם" (הוצ' מפ"ם 1950) ; "עולם המהפכה והציונות" (רומנית, הוצאת מרכז מפ"ם יולי 1952); "הקיבוץ במערכה" (תדפיס מאמרים ב"הדים", (נומבר 1952). ספריו העיקריים יצאו בספרית-פועלים): "העולם הערבי של ימינו 1918 - 1959"). (1958, מהדורה ב 1960 ; "תמורות מדיניות בעולם הערבי (1918 1958)", (1959, מהדורה שניה 1965); "ישראל והעולם הערבי (1964): "המזרח הערבי" (1955) מהדורה ב' 1957, ג' - 1960.

 לפרי-עטו שייכים הערכים בענייני ערביסטיקה ואיסלאם (להוציא אחדים שנכתבו ע"י אחרים, בעריכתו) באנציקלופדיה-למדעי-החברה שבהוצאת ספרית-פועלים, כרך א', אותיות א' - ד', 1962 ; כרך ב', אותיות ה' - כ', 1964 וערכים בנושאים הנ"ל לכרכים ג' וד' שבהכנה. עבודות מקיפות יותר בשלב של הכנה לדפוס: "הכורדים - הארץ והעם" ; "עבריינות וענישה בישראל"; "לדרכה של הערבימטיקה הסובייטית (תולדות, הישגים וניתוח ביקורתי)" וכן הוצאה מעודכנת של הספרים הנ"ל על העולם הערבי.

 פרקים אוטוביוגראפיים מצויים בכתובים. קטעים מהם נדפסו בקובץ "על אדמת בסאראביה" (ג', תשכ"ג, ע"ע 274-262) ובספר הזכרון לבריטשאני, תשכ"ד, ע"ע 57-48.

 (נשא לאישה את<persName> רבקה </persName> בת<persName> משה גיבלדר</persName> (ציוני נלהב ומשכיל, כיהן שנים רבות כרב-מטעם בבריטשאני) בעלותה לארץ ביוני 1931. חברותם נקשרה מאז היותם בני 17-16 בקן "השומר-הצעיר". את הכרך "העולם הערבי של ימינו" הקדיש לה, "עם שלושים שנות שותפות חיים ודרך" - מורה ומחנכת.

 צאצאיהם: <persName>תרצה, יוסף.</persName>

</p></div>
         <div type="bibliogrphy">
            <listBibl>
<bibl>Volume: #15 ,Page: 4787 ,URL: http://www.tidhar.tourolib.org/tidhar/view/15/4787</bibl><bibl>Volume: #15 ,Page: 4788 ,URL: http://www.tidhar.tourolib.org/tidhar/view/15/4788</bibl>
<bibl>Volume: #15 ,Page: 4789 ,URL: http://www.tidhar.tourolib.org/tidhar/view/15/4789</bibl>
<bibl>Volume: #15 ,Page: 4790 ,URL: http://www.tidhar.tourolib.org/tidhar/view/15/4790</bibl>
<bibl>Volume: #15 ,Page: 4791 ,URL: http://www.tidhar.tourolib.org/tidhar/view/15/4791</bibl>
<bibl>Volume: #15 ,Page: 4792 ,URL: http://www.tidhar.tourolib.org/tidhar/view/15/4792</bibl>
            </listBibl>
         </div>
      </body>
  </text>
</TEI>
