<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אהרן אהרנסון</persName>

</head>
         <div><p> נולד ב<placeName>באקו</placeName> (רומניה) בשנת תרל"ו (21.5.1876) לאביו <persName>אפרים פישל</persName> ולאמו <persName>מלכה</persName> בת ר' <persName>שמואל גאלאצאנו</persName> (יליד ברדיצ'ב, תלמיד-חכם וגבור-רוח. בהיותו ראש קהלת באקו נאסר בעטיה של עלילת דם. עונה ענויים קשים ולא הוציא מפיו עדות שקר למען הציל נפשו מעינויים. אשתו ממשפחת <persName>אפרתי </persName> המתיחסת לזרע <persName>דוד המלך)</persName> .

 בהיות אהרן בן שש עלה עם הוריו לארץ-ישראל, בעזבם מאחוריהם חיים נאים של בית סוחר תבואות אמיד. על מנת להכות שרשים באדמת ארץ ישראל יחד עם חבורת יהודים מספר מרומניה (תרמ"ב). זכרונותיו הראשונים של אהרן קשורים במסע הקשה מיפו לחיפה. דרך חולות הים ברכיבה על פרדות.

 זמן מה, עד ימי התנחלותם במושבה החדשה זכרון יעקב, ישב אהרן עם אמו בחיפה ולמד. אך הוכנו מקומות הדיור, עבר אף הוא למושבה והמשיך בלימודים בבית-הספר שם. בית הספר שלא כמעשה ההתנחלות החקלאית לא זכה לתמיכה ישירה מידי "הנדיב הידוע" ונאלץ לתת חינוך לילדים בכוחות עצמיים. אחד נג'ר

 נהל את בית הספר במשך עשרים וחמש שנה והוא היה המורה לצרפתית בו ואחד שכיר-יום נעשה בו למורה לתנ"ך ועברית. ושניהם עשו את מלאכת הקודש במסירות ובכשרון. מהם ספג אהרן תוספת חשק לדעת.

 כשרונותיו של הנער אפשרו לו להרחיב את יריעת רוחו גם מחוץ לכתלי בית הספר. ספריה נאה היתה לה למושבה ואהרן הגה בספרי הקלסיקה העולמית בכל לבו. אביו דאג לכך שמורה פרטי ישלים גם את ידיעותיו בספרות התלמודית. כך נשתלבו בעיצוב נפשו: דם ליחוס מאב ואם. נוף השכלה כללית מבעד ללשון הצרפתית העשירה. ואחרון אחרון: נוף המקרא כשהוא נכנס ללב לא רק מעל דפי הספר, כי אם גם במישרין מעל מראות כרמל ותבור וגלבוע ויזרעאל וקיסריה וים ושומרון - הנשקפים אלי גבעת זכרון יעקב בא גדל הנער והיה לעברי חדש על פני האדמה המתחדשת בידי אכרים עברים.

 בהגיעו למצוות הוצב בפני "הנדיב הידוע" בשעת ביקורו במושבה, כבעל כשרונות. הבארון מחשש, שמא פירושו של שבח זה הוא שוב בריחה מן האדמה לחיי


 רוח בלבד יעץ : "אם בעל כשרון הוא הנער הזה אוצו והכניסוהו לעבודה."

 אך הפעם היו חששותיו של הבארון חששות שוא. כשרונותיו האינטלקטואליים של אהרן צמודים היו צמידות-עוז לקרקע המולדת, ולעבודה בה.

 מיד עם סיום לימודיו בבית הספר יצא אהרן לעבוד כעוזרו של המפקח החקלאי מטעם הבארון דיגור. מעתה נפתח פרק שני בתולדות חייו, פרק המגע המעשי עם האדמה ועובדיה. הפיקוח החמור שהוטל מטעם הבארון הטיל גם על הנער עבודה רבה. מעתה הוא עובר רכוב על גבי סוס בכל הסביבה, מכיר כל פנה בה, יודע כל רגב אדמה מה נזרע בה, מה נטע בה, יודע את נפש הצומח ואת נפש החי. מכיר את הערבים לרעה ולטובה, יודע לשמוח עמם בשמחותיהם שהוא מוזמן אליהן ויודע בשעות הצורך לדהור אחרי כנופיות שודדים וגנבים. כך הוא גדל זקוף ובריא בחיק המולדת, שקדן ויודע להסתפק במועט. בהירות המחשבה לו מתרבות צרפת ומוסר ואידיאליזם מאורשת ישראל.

 עינו הפקוחה על כל נפקחת עוד יותר ומעמיקה לראות. ביום אחד שהפך לו יום חג-דודו, אחי אביו, אכר דל, חשך ממש מבשרו וקנה מתנה לנער: מיקרוסקופ שהוזמן באופן מיוחד מפריס. פלאי טבע נוספים נתגלו לו לנער השוקק דעת.

 ויום חג שני גדול ממנו: ה"נדיב הידוע" בכל זאת איננו מזלזל בכשרונות. נתקבלה הידיעה : אהרן ועוד אחד מחבריו נשלחים לבית הספר החקלאי גריניון שבצרפת על חשבון הבארון להשתלמות.

 שנתיים ימים הוא לומד בגריניון. המעבדות פותרות לו שאלות אין ספור שהעמיד לו הטבע. מתפתח והולך בו חוש המחקר. הוא מפליא את מוריו וחבריו בכוח הסתכלותו וניתוחו. אך אין לראות בו סימנים של איש מדע המסתגר בד' אמות מדעו. בימי החופש הוא נכנס לעולמה של פריז. וכתוספת לסערת החיים הרגילה בעיר זו שקרויה היתה "לב אירופה" גועשת בה בימים אלה סערת דרייפוס. ואיך לא תסער רוחו של בחור כאהרן, אשר גם כבוד טבעי של עברי מארץ העברים מפנה בו וגם אהבת הצדק לכשעצמו ? גם דביקותו בתרבות צרפת נפגעה עמוקות בגלל התגלות כוחות שטן אלו שנתגלו אף בעם נאור זה כלפינו.

 סערה זו טרם שככה ואהרן טרם הספיק לסיים את חוק לימודיו והוא הובהל פתאום לבוא אל הבארון. כאן קבל הוראה ספק בשורה טובה, ספק בשורה רעה, לצאת מיד למושבה החדשה שנולדה בארץ, מטולה, על מנת לשמש בה במשרת אגרונום. חברים אמנם קנאו בו על עלייתו זו בדרגה, אך הוא דאב לבו על שעליו להנתק ממעיינות המדע, ואם בכל זאת נענה להוראה, הרי היה זה לא בלבד בגלל תלות לימודיו בבארון, כי אם גם בגלל ההערצה העמוקה שהוא רוחש ל"נדיב הידוע".

 במטולה נתקל לראשונה בתופעה הידועה לשמצה, ושמה : פקידות הבארון. ראשית התברר שהאדמה אשר שולם בעדה כביכול כבעד אדמה פוריה, לא היתה אלא אדמת טרשים ולא היה בה זכר למטעים אשר בא-כוחו

 של הנדיב תיאר כאילו מצא שם. שנית : לא רק הבארון רומה, רומו מוכרי הקרקעות, הדרוזים והם פתרו במעשי נקם כלפי המתישבים, זה מקרוב באו. והדרוזים עם אוהבי-קרבות ויודעי-קרבות המה. המתישבים פנו בלית ברירה לשלטונות התורכיים, שנואי נפשם של הדרוזים. זה עוד שימש כשמן על מדורת חמתם של המתנפלים. במצב זה מצא אהרן את המושבה והוא סך-הכל בן עשרים. מיד תפש כי האשמה איננה לא במתישבים ולא בדרוזים, כי אם בפקידות. אלא שחוסר-נסיונו בכגון אלה הטעהו לחשוב שאם יכתוב מכתב לנדיב ויגלה באזניו את כל האמת, מיד יפוטרו האשמים, ולא הבין כי כאן לפניו מנגנון שלם של פקידים הקשורים זה בזה קשר של "שמור לי ואשמור לך", ואשר ידעו להסב את לבו של הבארון ולהוליכו שולל. אהרן קיבל תשובה קצרה מהבארון: הוא נשלח לפקח על החקלאות ולא על יושרם של הפקידים.

 בלע אהרן את הלקח המר והתמסר לתפקידו המצומצם. אולם לא כל כך קל מבחינה אוביקטיבית להתוות תחום פעולה ולאמר: עד כאן שטח חקלאי ודברים אחרים אינם מעניינך. וגם אהרן אינו מסוגל מבחינה סובייקטיבית לצמצם עצמו בשטח מדעי בלבד מבלי לשים לב לצד האנושי או החברותי. כיצד לעמוד על עבודת החריש של האברים והם כמעט ללא בתים בתנאי חורף קשה. צריפים עלובים עשויים חומר ותבן ניתנו להם. ואף הם מתפוררים עם גשם ראשון. אהרן מארגן את בדק "הבתים". ובאחד הלילות הוא נוטל על עצמו גם תפקידי "שר החוץ והבטחון''. רכוב על סוס הוא יוצא לבדו אל מחנה הדרוזים האויבים. בעוזו, בהליכותיו ובלשונו הצחה הוא שובה את לבם ופותח פתח ליחסי שלום, צעד אשר חייב במשך הזמן להתפתח לקו התנהגות ראשי במדיניות העברית בסבך הבעיה הערבית.

 אולם פקידות הבארון הריחה בו אדם, אשר טובה לא תצמח להם ממנו. עושה יותר מדי. ישר יותר מידי. החלו לחרחר ריב סביבו ולהוציא דיבות על מנת להמאיס עליו את שבתו במטולה. ואכן בזאת הצליחו. אהרן אינו יכול עוד לשאת אוירה זו וכותב מכתב התפטרות לבארון. לסיפוק-מה זכה אהרן רק כעבור שנים מספר, כאשר הבארון פטר את הפקידים המועלים.

 אחר עזבו את מטולה מזדמנת לפניו עבודה של מנהל משק באחוזה רחבת ידים של שני אחים צרפתיים. הוא יוצא לאחוזה במגניזיה בסביבות איזמיר והופך להיות שם בעל בית ממש. בעלי המשק מבחינים במהרה כי יש להם על מי לסמוך. הוא משבח ומרחיב את מטעי הגפנים, האדמה והשטח מאפשרים לו להכניס מכונות חקלאיות. הוא מגדל גזעי סוסים טהורים. עד מהרה יוצא שמו להערצה ולקנאה בכל הסביבה. בזמן מועט למד את השפה התורכית ובא במגע עם ראשי הפקידות. מרצו ופעלו מקנים לו אצל התורכים כינוי "שטן". נראה, כי לאחר האכזבות שנחל אצל אחיו, כאן תעלה קרנו, ויוכל גם לבסס עצמו מבחינה חומרית. כי בעלי האחוזה הקציבו לו אחוזים מההכנסות. אך גם הפעם היה יושרו בעוכריו. הוא מביא כעוזר לו את אחד מרעיו בארץ,


 הלה מתגלה כבוגד, חותר תחתיו וסופו יורש את מקומו לאחר שאהרן אינו רוצה ואינו יכול לנשל אותו משם.

 הנסיון הבא הוא שותפות עם גרמני אחד בחיפה באספקת מכונות חקלאיות לארץ. בשנת 1900 מבקר אהרן בתערוכת מכונות אלו בפאריס והוא מאמין באפשרות להכניסן לשימוש בארץ, ועל ידי כך לדחוף קדימה את פיתוח החקלאות כאן, והוא עובר את הארץ לאורכה ולרוחבה. הוא מלמד אכרים להשתמש במקצרות. אך גם האנשים וגם האדמה עדין אינם מוכנים לשלב טכני זה, עדין מלאי טרשים הם. השותף הגרמני אינו נתפש להתלהבותו של אהרן. לו לא איכפת. הוא איני אלא סוחר, מוכר את סחורתו ודי. אהרן איננו סוחר- הוא מכסה הפסדים מכיסו, מחסכונותיו ואף אביו נאלץ לבוא לעזרת בנו שהוא מאמין בעתידו ובעתיד מאמציו החלוציים.

 לאחר שנתיים נתפרדה השותפות עם הגרמני ואהרן מתחבר אל המהנדס <persName>טריידל</persName> והאגרונום ד"ר סוסקין ומקים עמם משרד לחקירות טכניות לחקלאות. הפעם מצא מין את מינו הטוב. שלשתם מסורים לרעיון בנאמנות. את פרנסתו מוצא לו אהרן בדוחק על ידי פיקוח על שני פרדסים בסביבות חדרה, אשר בעליהם, רוכשי מניות מרוסיה, אינם מתעניינים לא ברווחיהם ולא בהפסדיהם ולפי שעה גדולים ההפסדים ולא פעם נאלץ אהרן להוציא מכיסו בכדי להציל את הפרדסים מאיבוד מחלט. זוהי "משרתו". אלא שבאותה עת הוא כבר שרוי כולו בלהט חקר הטבע של הארץ. על סוסתו האהובה "פרחה" הוא עובר את הארץ לאורכה ולרוחבה. לן בכל אשר ישכב עטוף ב"עביה", יאכל אשר יזדמן וכל מעייניו בצמח האדמה.

 בשנת 1906 והוא בסביבות ראש-פנה. נתקל מבטו בגידול-בר העתיד לפרסם את שמו בעולם המדע, הרי הוא Triticum Dicoccoides היא"אם-חחטה", המבוקשת על ידי הבוטניקאים בעולם כולו. גם לבו של החוקר וגם לבו של העברי נתמלא שמחה למראה גידול זה, אשר ממנו באה ברכה כה רבה לאדם עלי האדמה.

 פרופ' <persName>אוטו וורבורג</persName> מעריצו של אהרון הצעיר מתעניין בתגלית, מציג את החוקר בפני פרופיסורים גרמניים והם הם המוציאים את שמו של אהרן אהרנסון לתהלה בעולם וממריצים אותו להמשיך במחקריו.

 הוא בן שלשים ועדין חסר האמצעים החומריים הדרושים להרחבת המחקר. אך בהגיע שמו אל מעבר לאוקינוס נפתחו לפניו אפקים חדשים. מחלקת החקלאות האמריקאית מזמינה אותו. תוך זמן קצר הוא לומד אנגלית עד כדי יכולת הרצאה בשפה. נמצאים לו שם ידידים בין מקרב יהודים ובין מקרב לא-יהודים. מאפשרים לו לערוך מסע מחקר במרחבי אמריקה. הוא מסייר בכל תחנות הנסיונות, לומד אבל גם מעניק. הוא מציע לאקלם באמריקה ירקות ואילנות ארצישראליים טיפוסיים.

 כתוצאה ממסע זה נוסדה בתמיכת הידידים החדשים תחנת הנסיונות החקלאיים בארץ-ישראל. -,יא נוסדה לאחר שאהרן דוחה את כל ההצעות המוצעות לו בארצות הברית, הצעות הכרוכות כמובן בכבוד ועושר רב. אהרן

 חוזר ארצה-, ומעתה, מצוייד כדבעי וחסר דאגות פרנסה מטיל את עצמו כולו לעבודת המחקר.

 התחנה מוקמת בעתלית, אשר בין חיפה לזכרון. אדמת עתלית אינה טובה ביותר, ועל כן בוחר בה אהרן כמקום נסיונות. כאן הוא מקים לעצמו צריף פשוט. כעבור זמן ירחיב את המוסד ויקים סניפים גם בחדרה.

 בניגוד לדרך הקלה של הכנסת צמחים מחוץ לארץ מתמסר אהרן לגידול הצמחים של הארץ עצמה, לחקירתם ולשיפורם, הוא מטפח ומשבח את הזית, את השקד ואת התאנה. ואף בחי נוהג הוא כך. הוא מעדיף להביא בקר משובח מדמשק או ביירות מאשר מהולנד הרחוקה. מקום רב תופש הטיפול בגפן. שאיפתו היא לגדל את הגפנים מכל המינים אשר גידולם הוא בעונות שונות, על מנת להגיע לייצור כמעט במשך שנה שלמה ועל ידי כך לפתוח אפשרויות לשיווק והתחרות בעולם כולו.

 ואין הוא צמוד למקום כמובן. חמש פעמים הוא עורך סיורים נרחבים ביחוד בעבר הירדן. כמעט שאין מקום בו אשר לא דרך בו וידו לא נגעה באהבה וביצועה ברגבי אדמתו. לרוב הוא מסייר לבדו. בפעם החמישית הוא יוצא בשנת 1908 כחבר משלחת המחקר מטעם השולטן עבדול-חמיד, בראשותו של הפרופ. <persName>בלאנקהורן.</persName> בחלקו של המסע הזה משתתפים גם <persName>אהרוני וטריידל.</persName> לפי הזמנת השולטן הוא עורר בסידור האוסף הגיאולוגי והבוטאני בארמון אילדיז-קיוסק באיסטמבול. השולטן אף מודיע לו על הענקת אות כבוד, אלא ש"יועצים" טובים מונעים ממנו למסור את אות הכבוד הלכה למעשה. אך לא אהרן האיש אשר ישים אל לב דברים מעין אלה. הנה גם מציע לו פרופ' בלאנקהורן בשעת המסע המשותף לכתוב דימרטציה לשם השגת תואר ד"ר, ואהרן אינו עושה זאת, כי לא מעניין אותו התואר. הוא גם דוחה הצעת קתדרה באוניברסיטה אמריקאית.

 בימי מסעו למטרות מחקר ברומניה (1909) בקר אהרן גם בעיר מולדתו באקו.

 לאחר שובו מרומניה הוא עובר את ארצות צפון אפריקה. בשובו משם הוא מתמסר לחקר צפונה של ארץ ישראל, עלה לשיאי החרמון והלבנון.

 מכל מסע כזה חוזר אהרן עמוס עשבים למיניהם והוא מסדרם באוסף וקובע להם שמות בעברית. בינתיים גדל והולך המעשב שלו והופך להיות לאחד במינו במזרח התיכון בכלל ולעשיר ביותר בעולם בצמחיות האיזור הזה. ספרייתו המדעית מגיע ל-25.000 כרך. בסידור המעשב מסייעת לו אחותו הצעירה <persName>רבקה</persName> . אהרן עצמו כותב יומן מפורט מאוד ובו תאור מדוייק מאוד מכל מה שראה וחקר.

 אין הוא יודע לאות. בין מסע למסע הוא עורך שעורים למורים, ממשיך בהשבחת עצי פרי, עצי יעור ופרחי נוי. מכניס לארץ את עצי הדקל ושינגטוניה, מינים שונים של עץ השטה. כמובן שאין הוא מרפה מחקר אם החטה, העתידה להקרא על שמו. הוא מוצא את עקבותיה לאורכו של עבר הירדן, הוא מגדל אותה ומקוה להשיג ממנה מינים משובחים ביותר. הוא מחפש אחר טיפוס של עץ מצל ביותר בשביל הערים העתידות


 לקום בארץ והוא עמל על גידול צמחי מספוא, זו בעיית היסוד בגידול החי. בארץ.

 שמו כבר מתנוסס לתפארה בעולם המדע ורק מצד אחיו, ביחוד מבין היושבים במוסדות של "הישוב" אין הוא מוצא משום מה אהדה וסיוע. עינם צרה בנשר הממריא. הוא מוצא לו בעצמו מספר צעירים ומדריכים בעבודה, אך לא צעיר תמים הוא עוד, אשר יתרגש למראה צרות מוחין וצרות לבבות. הוא צועד בדרכו בעוז ובאמונה כשאהבת הארץ ואהבת האמת בלבד מאירים לו.

 רק עתה הוא פורש את כנפיו להמראת גאוניותו, והנה יורדת על העולם שואת מלחמת העולם הראשונה, ועמה תוכניות רבות היורדות לטמיון אך עמה גם התגלות כשרונות חדשים של אהרן אשר עד כה לא נודעו ממנו.

 עם פרוץ המלחמה נדמה היה שעלה הכורת על הישוב היהודי הצעיר בארץ. מזמן לזמן הגיעה עזרה מאמריקה שעדין נייטרלית היתה. אהרן הוא חבר ועד הנאמנים של קרן הסיוע האמריקאי, הוא גם מנצל את קשריו והשפעתו כדי להקל על גורל המגויסים מיפותל-אביב. על צרות המלחמה נוספה צרת הארבה. ג'מאל פחה הטיל על אהרן לארגן את המלחמה בארבה. אהרן קיבל על עצמו את הדבר. אך כל עזרה לא הוגשה לו מצד השלטונות. באחת הפגישות עם ג'מאל הוא נשאל מה היית עושה אילו צויתי לתלות אותך? אהרן ענה מנטל גופי היה העץ נשבר והקול היה נשמע באמריקה... ג'מאל הבין את הרמז.

 הנגישות מצד הטורקים גברו. טבח הארמנים פעל אף הוא את פעולתו המזעזעת. אהרן נגש לניתוח המצב המדיני והצבאי באותה בהירות ובאותה דייקנות שהיה מנתח צמח. ובאחד הימים קרא אליו את אחיו הצעיר <persName>אלכסנדר</persName> ואת הנאמן שבעוזריו <persName>אבשלום פיינברג</persName> וגלה באזניהם את סוד ניתוחיו והחלטותיו: אין כל תקוה לישוב ולציונות מצד טורקיה ובעלת בריתה גרמניה. עלינו להחיש את שחרורה של הארץ על ידי האנגלים. אילו ידעו האנגלים את המצב האמיתי של המשטר הטורקי וצבאו מזמן היו מצליחים להבקיע את הדרך לטורקיה לא מצד מיצרי הדרדנלים, כי אם מצד ארץ ישראל. על כן הצעתו של אהרן היא להקים רשת ריגול שתבוא בקשרים עם הכוחות הבריטיים והממשלה הבריטית.

 כך נוסדה "נילי" (נצח ישראל לא ישקר).

 לשם השגת קשר ראשון נשלחו <persName>אלכסנדר ופיינברג</persName> למצרים. הם הצליחו להגיע לשם. אך האנגלים התיחסו אליהם בחשדנות. אהרן חכה לשוא לידיעה מהם. בסוף החליט בעצמו לצאת. למנהלת עבודת האירגון בארץ נתמנתה אחותו <persName>שרה</persName> . אהרן הגיע בקלות לברלין. משם, הודות לקשריו המדעיים, לסקנדינביה הנייטרלית ומשם ללונדון. בכוח אישיותו והגיונו הצליח לשכנע את משרד המלחמה הבריטי בצדקת תוכניתו. הוא קבל המלצות למפקדה הצבאית בקהיר. לאחר היסוסים רבים נתקבלה תוכניתו ואהרן הובל באשון לילה בסירה לחוף עתלית כדי לארגן את שרות הידיעות אולם סערה לא איפשרה את העליה לחוף. בקושי הצליח אהרן להתקשר עם שרה

 ולמסור לה את כל ההוראות לארגון הפעולה. אהרן נשאר על יד המפקדה הצבאית בקהיר. המצביא העליון<persName> אלנבי</persName> למד להוקיר את האיש ונתן בו אמון מלא. מעתה לא פסקו מלהועץ בו בכל ענין. נוסף על ניצול הידיעות המדוייקות על כל תנועה טורקית, שהיו מגיעות מהארץ, פרי עבודתה של שרה. פעמים מספר נשלח אהרן לארצות הברית בשליחויות סודיות ביותר. <persName>אלנבי</persName> הודה כעבור זמן שהפעולה שארגן <persName>אהרן</persName> חסכה אלפי חיים של חיילים בריטיים וסייעה לא במעט להבקיע את חזית מעצמות המרכז.

 אולם לו לאהרן עצמו עלה נצחון זה ביוקר רב.

 ההתנגדות אליו מצד המוסדות הציוניים והישוביים לא רק שלא פגה, אלא גם הוגברה. הפחד מפני השלטונות הטורקיים וגם הקנאה הישנה לנוער מרדני זה אשר גדל בגבעות זכרון ולא הלך בתלם, העלו גל של שנאה והסתה נגד "נילי", מה שהקל על הטורקים לחסל את קבוצת הגבורים. באוירה עויינת כזו מסביב לא קשה היה לשלטון לאחר את מרכז פעולת הריגול. עוד לפני שהתחילו המאסרים נפל <persName>אבשלום פיינברג</persName> בדרכו מצרימה. מכיון שניתק הקשר הימי, ניסה להגיע בדרך המדבר ונפל. שנים מהקבוצה (נעמן בלקינד ויוסף לישנסקי) ניתלו בדמשק. בסופו של דבר נאסרה גם <persName>שרה</persName> . עונתה קשה ואבדה עצמה לדעת כדי למנוע גילוי סודות. השלטון הטורקי לא הסתפק באלה ושלח גם ידו באוצר המדעי של אהרן. נשדדה ספרייתו. פוזר חלק רב מהמעשב פרי עמל מדעי של שנים. הרבה ממה שניצל ביחוד מכתבי היד, ניצל הודות לזהירותם של <persName>שרה </persName> והאב הזקן, אשר בהתקרב הסכנה הטמינו הרבה דברים מתחת לאדמה. כעבור שנים הושקעו הרבה כספים ועמל על ידי בני המשפחה וביחוד ע"י אלכסנדר <persName>ורבקה</persName> הצעירה, לאסוף מכל עבר את הפזורים ולהקים מחדש את המעשב, זה אוצר הצמחיה של הארץ.

 טרחה זה נחשכה מאהרן עצמו, כי פעולתו המדינית למען שחרור הארץ והעם עלתה בסופו של דבר גם במחיר חייו.

 בהתקרב סיום המלחמה, החל אהרן את פעולתו המדינית בלונדון ובפריס בימי ועידת השלום. לבריטים הוברר מהר, כי אכן לא לשוא התיחסו בחשדנות לאדם הזה שבא והציע את השרות המסוכן מבלי לדרוש תמורתו בזהב כדרכם של כל אנשי המודיעין הערבים למשל. דבר זה לא מצא חן בעיני הבריטים וביחוד בעיני אלה אשר התנגדו לכל תוכניות להחזרת יהודים לארץ ישראל. בלונדון פעלה פעילות רבה התנועה הפרו-ערבית בקרב הצמרת המדינית הבריטית. דמותו של אהרן אהרונסון היתה להם לצנינים. כשרונותיו הדיפלומטיים וההערצה אשר העריצוהו חוגים רציניים בארצות הברית נוסף על מעופו הנועז בתוכניותיו הפוליטיות עוררו אהדה רבה בקרב חוגים בינלאומיים רבים.

 אין פלא שסודיות רבה וחשדות רבים עוד יותר אופפים את אותו האוירון הבריטי שטס מלונדון לפריס לועידת השלום בשליחות חשובה, ובו לא היה איש פרט לטייס ולאהרן ואשר נעלם ללא שריד וזכר


 ב-15.5.1919. לפי הגירסא הרשמית הוא תעה בערפל ונפל לתעלת למנש בקרבת החוף הצרפתי. שרידיו לא נמצאו אף פעם,

 בירושתו הבוטאנית והספרותית העשירה טפלו אחיו אלכסנדר ז"ל ואחותו <persName>רבקה</persName> באמצעות "קרן אהרן אהרנסון בארצות הברית". בזכרון יעקב שמור בהקפדה רבה המעשב לאחר שסודר ומוין בשניה על ידי מומחים.

 כתביו על הצמחים שאסף במסעותיו נתפרסמו בספר "צמח עבר הירדן" שיצא בתרגום עברי לאחר שיצא בצרפתית בקובץ החברה הבוטאנית בג'נבה (שנת 1930). להוצאה העברית צורף קטע מיומנו של אהרן, ורשימה ביוגרפית כתובה בידי אחיו<persName> אלכסנדר</persName> (הספר השני יופיע בקרוב בתרגום עברי-מצרפתית).

 על שמו של אהרן נקראת המושבה <persName>כפר אהרן</persName> ליד נס ציונה. כן נקרא על שמו המכון לחקר החקלאות על יד האוניברסיטה העברית. מקומו של המכון ברחובות, והוא נקרא כך הודות לתביעתו הנמרצת של השופט <persName>יוליאן מק</persName> בארצות הברית, אחד ממוקירי שמו של אהרון. ברמת גן נקרא ככר אהרן על שמו.

 במלואת 25 שנה למותו, בחודש אייר תש"ד, נערך מטעם "התאחדות בני הישוב" (ביזמתו ובהנהלתו של <persName>דוד תדהר)</persName> חודש "אהרן אהרנסון". זכרו הועלה והוערך בעתונות, באסיפות ובהרצאות בכל רחבי הארץ. בבית הכנסת בזכרון יעקב נערכה אזכרה ישובית כללית. הקק"ל הוציאה בול לזכרו, וכן הופיעה חוברת מיוחדת לזכרו.

 בבית הקברות בזכרון יעקב מול קברה של שרה עומד לקום גלעד לזכרו.

</p></div>
         <div type="bibliogrphy">
            <listBibl>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
            </listBibl>
         </div>
      </body>
  </text>
</TEI>
