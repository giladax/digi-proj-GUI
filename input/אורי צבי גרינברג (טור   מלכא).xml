<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2876 ,URL: http://www.tidhar.tourolib.org/tidhar/view/7/2876</bibl><bibl>Volume: #7 ,Page: 2877 ,URL: http://www.tidhar.tourolib.org/tidhar/view/7/2877</bibl>
<bibl>Volume: #7 ,Page: 2878 ,URL: http://www.tidhar.tourolib.org/tidhar/view/7/2878</bibl>
<bibl>Volume: #7 ,Page: 2879 ,URL: http://www.tidhar.tourolib.org/tidhar/view/7/2879</bibl>
<bibl>Volume: #7 ,Page: 2880 ,URL: http://www.tidhar.tourolib.org/tidhar/view/7/2880</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אורי צבי גרינברג (טור - מלכא)</persName>

</head>
         <div><p> נולד בעיירה ביעלקאמין שליד זלוצ'וב במזרח גליציה, ביום א' דסוכות תרנ"ו (בסוף 1895).

 לאביו אדמו"ר רבי<persName> חיים</persName> הי"ד (בנו רבי <persName>אליעזר</persName> אב"ד דק"ק גלינה שבגליציה המזרחית) <persName>אורי צבי</persName> הוא נינו של האדמו"ר רבי <persName>מאיר'ל</persName> מפשמישלאן (מצד אביו), ולאמו <persName>בת-שבע</persName> בת רבי<persName> אורי </persName> (בן רבי <persName>נחמן</persName> מבליקאמין) מסטרליסק, "השרף'', שהגיע למדרגת סערת התלהבות עלאית בתפילה.

 בהיותו בן שנה וחצי התישבו הוריו בלבוב.

 מילדותו עד בחרותו למד תורה והתחמם בנפשו לאור ניצוצות האש של אבות גדולים. עד גיל תשע-עשרה היה מלבושו מסורתי בנוסח חסידי גליציה. אוירת בית ההורים שאורי צבי ינקה בילדותו ובנערותו, השפיעה השפעה מכרעת על הנפש הסוערת של המשורר והטביעה את חותמה על יצירותיו.

 משהחל קורא בספרות החדשה, פתח בכתיבת שירים, והראשון שבהם נדפס בירחון הדק והצנום "סנונית'', שיצא אז בלבוב, בירת גליציה, בעריכת ג.<persName> שופמן</persName> ואח"כ הוסיף בפרסום דברי שירה ב"רביבים" שיצא בלבוב בשנות 1913-14 בעריכת<persName> י. ח. ברנר</persName> , שיריו נתפרסמו בשבועון פועלי-ציון "יידישער ארבייטער" שהופיע בלבוב בעריכת <persName>ברל לוקר</persName> . שיריו נתקבלו בהכרה גם מעבר לגבול מלכות הקיר"ה (האוסטרי) ופורסמו ב"השלוח" בעריכת ד"ר <persName>יוסף קלוזנר</persName> וכן בשבועון הציוני המרכזי "העולם", שיצאו אז באודיסה, וב"הצפירה" הוורשאי.

 גם בשפת המדוברת שם, באידית, שר את שיריו עזי הביטוי ולוהטי תשוקת הפדות.

 בעת הפלישה הרוסית לגליציה בראשית מלחמת העולם בסתיו 1914 נשאר תקוע בשטח הכיבוש, ובחוברת השירים שפרסם ב-1915 בלבוב באידית בשם "ערגעץ אויף פעלדער" (אי-שם בשדות) נתן ביטוי להתרשמותו מזוועות המלחמה. אחרי "שחרור" גליציה (כיבושה חזרה בידי צבאות הקיסר האוסטרי) גויס לצבא כנתינו של הקיסר באוגוסט 1915 ושירת בעיקר בחזית הדרום, בחיל הכיבוש בסרביה. כשחזר מהמלחמה האבודה

 בנובמבר 1918 הגיע ללבוב, שצבאות פולין המשוחררת שחדרו אליה חגגו את תקומת מולדתם בפרעות ביהודים והרסו לעיניו את בית אביו. לרשמיו מהעולם הנרעש והמסוכפך שהתפלש בבוץ של משקע המלחמה הגדולה נתן ביטוי בחוברות שיריו "אין צייטנס רויש" (בשאון העתים, לבוב, 1919) ו"קריג אויף דער ערד" (מלחמה עלי אדמות, לבוב, 1921).

 ב-1920 בא לווארשה, ריכז סביבו את הסופרים האידיים הצעירים, והרים עמהם את נס המרד במהלך המיושן והמישן שבספרות היהודית.

 פרסם ב-1921 עוד שתי חוברות שירים: "פארנאכנגאלד" (זהב בין הערביים) בווארשה ו"מעפיסטא" בלבוב.


 פרסם שירים עבריים ב"התקופה" וערך והוציא קובץ וספרות אידית אכספרסיוניסטית בשם "אלבאטראס", וכשהכין קובץ שני בשם "חאלאסטרא" לא הרשתה הצנזורה את פרסומו, מפני שמצאה בו חירוף וגידוף כלפי מעלה, דבר שהשלטון הפולני החסוד לא יכול לסבלו... לפיכך נסע ב-1923 לברלין ושם המשיך בהוצאת הקובץ הספרותי שלו.

 בשנת תרפ"ד (1924) עלה לארץ, וכאן מצא את יעודו להיות בשירתו העברית לפה לחייו ולמאוייו של צבור החלוצים, שהיה אז בעיניו מבשר ומבסס של התקומה הממלכתית הישראלית והגשמת חזון הכמיהה המשיחית של האומה. דרש ליסד "מכון לאמנות העברית" וקרא בעוז לשבירת המסורת הגלותית שבהחזקת בלשון האידית. בשירתו הותזו גצים מלהבות אביו-זקנו הגדול, "השרף" מסטרליסק, ועזוזו הלשוני, שהלם להפליא את העזוז הנפשי שבשירתו, העמיד אותו בשורה ראשונה של יוצרי "השירה העברית הצעירה" גם בחייו הפרטיים היה אחד מרבים שבצבור החלוצים, והכנסותיו הספיקו למחיה "איך שהוא", ברמת הצנע של אנשי העמל בימים ההם, ולדיור באהל במחנה הצריפים והאהלים של הפליטים והעולים, בשטח שנועד בימים ההם להארכת הרחובות בלפור ומזא"ה "לעתיד לבוא" עד לרחוב אחד העם... כי צבור החלוצים אמנם שתה בצמא את דבריו, אך גמל לו בעיקר בהערצה ובהתפעלות משירתו, כי לגמול חמרי ראוי לא הגיעו השגתו והישג-ידו של קהל קוראי שיריו, שהופיעו בראשונה בשבועון "קונטרס" של מפלגת "אחדות העבודה", ואח"כ גם ב"הפועל הצעיר", ובתרפ"ו ניתן לו מדור קבוע בעתון "דבר".

 שמע הגלים ששירתו מכה בנפשות הפועלים הגיע גם לאזני המחלקה הפוליטית של המשטרה, ובהתאם לאופנה הפוליטית-המשטרתית שבימים ההם (1924) חשדה בו ב"קומוניזם"... החקירה הוטלה על <persName>דוד תדהר</persName> , שהיה אז מפקח המשטרה של העיר החדשה בירושלים, והודות לכך קיבלה המחלקה הפוליטית במהרה את ההסבר המרגיע והרפתה ממנו...

 ההשלמה עם ההווה הדל במעמדנו בארץ ואשלית ההתקדמות שבזחילה האטית, שהתבטאה גם בספרות, המריצה אותו לדרבן את העם בקריאתו הגדולה. ומאחר שעל הבמה הספרותית המקובלת לא ניתן מקום לדבריו המסעירים והמפריעים את שביעת-הרצון האידילית שבהסתפקות במועט בשביל כלל האומה, יסד בתרפ"ה במה לעצמו בשם "סדן" ו"סדנא דארעא". בחמש החוברות שפרסם בהוצאת "סדן" שלו נתחדד ביטוי התנגדותו למהלך השקט, האיבולוציוני, ששרר בימים ההם בספרות העברית ובציונות המעשית הרשמית, ותבע תמורה, ממדים גדולים. בתביעתו לא נמנע מהצליף גם על צבור החלוצים והנהגתו, שלדעתו שקעו בשביעתרצון בורגנית קצוצת-כנפים וסרו מדרך הגשמת שאיפתהדורות של האומה. מתוך נשתנה כלפיו היחס מצד קהל מעריציו מאתמול והחלו מציינים אותו בתור משורר רביזיוניסטי קיצוני. ואכן כ-1927 הצטרף רשמית למחנה

 הרביזיוניסטי וכתב מפעם לפעם מאמרים פובליציסטיים חריפים בעתונות הרביזיוניסטית בארץ ובגולה.

 בתרפ"ח (1928) פרסם בהוצאת "סדן" את מחברתו "כלפי תשעים ותשעה", בה העמיד את עצמו כ"יחיד מתנגד" מול תשעים ותשעה של המהלך המקובל בספרות ובצבוריות והכריז עליו מלחמה. באותה חוברת העמיד את השאלה: מה עושה ומה מחויב לעשות הסופר העברי בפעולתו הספרותית ? והשיב: "המרכז הקרקעי העברי - זוהי האידיאה המרכזית שצריכה להיות, ושאיננה לפי שעה, בספרות העברית".

 באותה שנה הופיע ספרו "חזון אחד הלגיונות", בו קרא בתנופתו החזונית ליצירת הכח העברי, לבל יהיה העם הפקר לפורעים גם בארצו, כמו בגלות, באשר גם כאן משחיזים האויבים את סכיניהם לטבח הגדול. בתרפ"ט פרסם בהוצאת "הדים" את ספר שיריו העצובים והמורתחים "כלב בית".

 מאורעות הדמים בחודש אב תרפ"ט, שלדאבון כולנו אימתו את חזונו, הרתיחו את זעמו על גורמיהם וראה את סיבתם גם באשמתנו אנו, באשמת העם והנהגתו, שלא עמדו בכל התוקף הדרוש על משמר מעמדנו המדיני וכח קיומנו בארץ הזאת, ואת רתחת זעמו הביע בצורה שירית בספר "אזור מגן ונאום בן הדם" (ירושלים, תר"ץ).

 בשנות תרצ"א-תרצ"ה (1931-1935) היה בפולין וערך בווארשה את השבועון האידי "די וועלט" של הצהיר.

 חדשים מספר אחרי שובו לארץ שוב פרצו מאורעות דמים, באביב תרצ"ו (1936), שנמשכו עד סמוך לפרוץ מלחמת -העולם השנית. הדי המאורעות בנפשו הגיעו לביטוי ב"ספר הקטרוג והאמונה"שפרסם בתרצ"ז (1937). בכמה משיריו בספר זה גינויים בביטויים אמנותיים חריפים את שיטת ההבלגה כלפי הערבים ואת הצבור השמאלי והקרוב לו, האחראי לדעתו לתנאים שאיפשרו את התפרצותה והתמשכותה של ההתקפה הערבית על הישוב.

 במלחמת העולם השניה הקפיאה את בת-שירתו החרדה לגורל חלק גדול של האומה, ובכללה בית אביו ומשפחתו, כי לא יכול לשיר בעת בני ישראל מובלים לטבח בידי זדים טמאים. אחרי המלחמה, משירד מבול הדמים מעל פני האדמה ובבוץ נתגלו עקבות עולם יהודי שנחרב, חידש במשנה עוז את יצירתו, ולא בקינות בכייניות אלא בקריאת-תגר מרדנית, המזעזעת אף את רגלי כסא הכבוד. בחרוזים חפשים ורחבים, בלשון עזת צבעים וביטוי בלשון הממזגת בתוכה את שכבות השפה העברית של כל הדורות ולוהטת באש פנימית וסוערת במלוא העוז - סגולות שציינו את שירתו מאז והשפיעה ביודעים ובלא יודעים על השירה העברית הצעירה בכללה - הביע את יללת האומה וזעמה על הפיכת בניה ובנותיה לצאן טבחה ואת מקומות משכנותיה לעיי חרבות. שיריו אלה, שפורסמו ב"הארץ" וב"לוח הארץ", נמנים על המגילות הפיוטיות החשובות ביותר של תקופתנו הטראגית, שהיא גם תקופת המפנה 


 בגורל עם ישראל. על שירים אלה קיבל בשנת תש"ח, ביום הולדתו ה-75 של המשורר <persName>ח. נ. ביאליק</persName> , מטעם עירית תל-אביב את פרס ביאליק לספרות יפה. את הפרס בסך 100 לא"י, מסר למר <persName>יצחק בן צבי</persName> , נשיא הועד הלאומי בימים ההם, שי לעזרה לילדי ישראל בעיר העתיקה בירושלים, שהיתה במצור של האויב מאז פרוץ מלחמת הקוממיות. שיריו אלה ואחרים שהוסיף עליהם כונסו ויצאו בספר הגרנדיוזי "רחובות הנהר ספר האיליות והבנות", שיצא בתשי"א (1951) בהוצאת שוקן בתל-אביב.

 רבים משיריו מפוזרים בעתונים, ירחונים ומאספים שונים.

 תרגם : "הודו" לפרץ הירשביין.

 עיבד : "זאב ז'בוטינסקי -, חייו ופעולותיו" ל<persName>יערי-פולסקין.</persName>

 חוץ מספריו באידית, שחיבר והוציא לפני עלותו לארץ, המוזכרים למעלה במקומם, מסתכמת סדרת ספריו העבריים שיצאו עד עתה כדלהלן: "אימה גדולה וירח" (תל-אביב, תרפ"ד); "הגברות העולה" (תל-אביב, תרפ"ו) ; "אנקריאון על קוטב העצבון" (תל-אביב, תרפ"ח); "כלפי תשעים ותשעה" (הוצאת "סדן", תלאביב, תרפ"ח); "חזון אחד הלגיונות" (תל-אביב, תרפ"ח); "כלב בית" (הוצאת "הדים" תל-אביב, תרפ"ט); "אזור מגן ונאום בן-הדם" (ירושלים, תר"ץ) ; "ספר הקטרוג והאמונה" (תל-אביב, תרצ"ז); "מן החכליל ומן הכחל: מהלך על ארץ רבה" (תש"י) ; "רחובות הנהר - ספר האיליות והכוח" (הוצאת שוקן, תל-אביב תשי"א).

 חוץ מרשימות הערכה לשירתו בעתונים ובכתבי עת נכתבו עליו: אורי צבי גרינברג - משורר מחוקק, ספר מאת חברו ד"ר <persName>י. ה. ייבין</persName> (מונוגרפיה, תרצ"ח); "אורי צבי גרינברג - משורר אדנות האומה" (מסה), חוברת מאת <persName>אריה ליפשיץ</persName> ("ספרית השעות", הוצאת "גחלת" בע"מ, תל-אביב תש''ה); <persName>דוד כנעני</persName> , "לנוגע עץ רקב, לבחינת שירתו של <persName>א. צ. גרינברג"</persName> (תש"י) ; בעקבי השיר, הראשונה לסדרת חוברות לדברי הערכה ומחקר על שירת אורי צבי גרינברג בעריכת ד"ר <persName>י. ה. ייבין</persName> (הוצאת "המילוא", ירושלים, תמוז תש"ט) וכן כתבי מאמרים רבים בעתונות, בשבועונים ובירחונים.

 אחרי קום המדינה נבחר לכנסת הראשונה ברשימת "חרות".

 בשנת 1950 נשא לאשה את <persName>עליזה</persName> בת<persName> דוד גורביץ.</persName> צאצאיו; <persName>חיים אליעזר, בת-שבע שלומציון, רבקה</persName> <persName>חבצלת, לב ציון, יוכבד רבקה.</persName>

 בטבת תשט"ו החליטה ועד השמות של עירית רמת גן לקרא את אחד הרחובות היפים בעיר בשם "רחובות הנהר", על שם ספרו האחרון; רחובות הנהר - ספר האיליות והכח".

</p></div>
         <div type="bibliogrphy">
            <listBibl>
<bibl>Volume: #7 ,Page: 2876 ,URL: http://www.tidhar.tourolib.org/tidhar/view/7/2876</bibl><bibl>Volume: #7 ,Page: 2877 ,URL: http://www.tidhar.tourolib.org/tidhar/view/7/2877</bibl>
<bibl>Volume: #7 ,Page: 2878 ,URL: http://www.tidhar.tourolib.org/tidhar/view/7/2878</bibl>
<bibl>Volume: #7 ,Page: 2879 ,URL: http://www.tidhar.tourolib.org/tidhar/view/7/2879</bibl>
<bibl>Volume: #7 ,Page: 2880 ,URL: http://www.tidhar.tourolib.org/tidhar/view/7/2880</bibl>
            </listBibl>
         </div>
      </body>
  </text>
</TEI>
