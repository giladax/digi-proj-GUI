<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4754 ,URL: http://www.tidhar.tourolib.org/tidhar/view/15/4754</bibl><bibl>Volume: #15 ,Page: 4755 ,URL: http://www.tidhar.tourolib.org/tidhar/view/15/4755</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אילה (לילקה) לובינסקי</persName>

</head>
         <div><p> נולדה בוורשה (פולין) בשנת תרס"ח (16.7.1908).

 לאביה<persName> הנריק פרידברג</persName> (איש עסקים מצליח. הרבה לנסוע והשתקע בצרפת).

 היא נשארה עם אמה בפולין (בגבולות הקיסרות הגרמנית).

 את חינוכה התיכון רכשה בוורשה. בתום לימודיה יצאה לצרפת להשלים את השכלתה. למדה מדעי הרוח, ספרות ושפות באוניברסיטה במונפלייה ובמכללת סורבון בפריס.

 בני משפחתה היו מתבוללים.

 שאפה להצטיין בלימודיה, היתה בין מקבלי הציונים הגבוהים בלמודיה.

 הרובד החברתי הרב-גווני בו נתקלה בעת לימודיה האקדמאיים דבקה באותן שנים ברעיונות המהפיכה והאינטרנאציונאליזם. הלאומיות, שהיתה עתידה לגבור כעבור זמן קצר על רגשותיה האחרים. היתה זרה לה בימי נעוריה, נחשבה בעיני הסטודנטים כרעה חולה, כאם כל חטאת ואסון בעולם. "ליגות למען זכויות האדם" וחוגים "פאן-אירופיים", שהקוסמופוליטיזם השמאלני עבר בהם כחוט השני, הם שקסמו לה כאבן השואבת. ספרות פולין וצרפת ושירתן היו שגורות על-פיה ועמדו במרכז התענ

 יינותה. חיי הבוהימה הפאריסית וכל הכרוך בהם,

 כל אותם דאלוגים ספרותיים בצל קורתם של אנשי-עט, מלאו את חייה בתוכן. מצויידת ברעיונות של אותם הימים ובהשכלה רחבה - היא שלטה אז בארבע שפות: פולנית, צרפתית, אנגלית וגרמנית - חזרה לורשה. כעבור זמן לא רב נשאה לידיד נעוריה,<persName> ד"ר הנריק שטרסמן </persName> (משפטן מובהק, אחד היהודים הבודדים שעלה בידיהם לעשות חיל בשרות המשפטי הפולני ובהוראה אקדמאית).

 כתחילת שנות השלושים, עם שביססה את ביתה וילדה שני בנים, היתה נתונה להשפעתו של הקומוניזם הטרקליני. נהתה אחרי רעיונית אלה בהיותה בדעה שהם אשר יביאו פדות וישועה לעולם. אולם התפכחה עד מהרה מקסם זה. היו לכך גורמים אחדים והעיקריים בהם: תופעות אנטישמיות בפולין עצמה והכרותה עם <persName>זאב ז'בוטינסקי</persName> .

 הכרות זו עתידה היתה לשנות את כל חייה. פגישתה עם אדם מופלא זה הביאה להכרת הציונות והעם היהודי. נסחפה אחריו ובנסיעותיה עם בעלה ברחבי אירופה הכירה יותר ויותר מן הנוהים אחריו, חברי התנועה הלאומית. וככל שרעיונות אלה נראו ערטילאיים בתחילה, הם קרמו עור וגידים ברבות השנים, כאשר ביתה בורשה נהפך בית ועד לשליחי ה"ארגון הלאומי בארץ-ישראל" (אצ"ל). קשריה עם <persName>אברהם שטרן</persName> ("יאיר") ועם <persName>דוד רזיאל</persName> , כמו גם עם נציגים אחרים (אחד מהם,<persName> חיים לובינסקי</persName> , עתיד היה להיות בעלה השני), נתנו תוכן חדש לחייה. כל התורות הבינלאומיות פשטו לפתע את הרגל ואת מקומן תפשו הלאומיות היהודית, הציונות, ארץישראל. בהשפעת רעיונות אלה היתה יוזמת עתונו של הארגון בורשה. "ירושלים המשוחררת" ("ירוזולימה ויזוולונה") נהיה בטאון הלאומיות הארץ-ישראלית בפולין והיא היתה הרוח החיה בו: מזכירת המערכת עורכת, כותבת, מתרגמת, מארגנת. אגב כך הגתה את הסמל שהופיע בראש העתון: מפת ארץ-ישראל השלמה ועליה זרוע מחזיקה ברובה, מלווה בכתובת


 "רק כך". לימים עתיד היה סמל זה להיות סמלו של הארגון הצבאי הלאומי.

 במקביל לבטאון הקימה את מועדון "ירדן" שנהפך אף הוא מרכז לרבים מיהודי ורשה. חלקם בא שמה כיוון שדבק גם בהם הרעיון הלאומי. אחרים - מטעמי חיקוי וסנוביזם. אך כך או אחרת הלך החוג היהודי הלאומי בורשה והתרחב, כשהוא רוכש לו אוהדים גם בקרב עסקנים, מדינאים וקציני צבא פולניים. בשנים אלה של ערב מלחמת העולם השניה, שנות מאורעות תרצ"ו-תרצ"ט, היו שליחי הארגון באי ביתה ויחד עם בעלה חדרו לחוגים מקומיים שהיה בידיהם לעזור ל"מטורפים" מארץ-ישראל. בעזרתם נפתחו מחנות אימונים לחניכים והחשוב מכל: נרכש נשק בשביל הארגון וחבריו בארץ. וככל שהתפתחה גם העליה הבלתי-לגלית, כך רבתה הפעולה.

 בשלהי אוגוסט 1939 נסעה לז'נבה, בה התקיים אותו זמן הקונגרס הציוני. משלחת הארגון, שהיתה הברה בה, ניסתה לעשות נפשות לרעיונותיו והפיצה אותם גם בקרב חבר הלאומים. חיברה תזכירים לצירי החבר ודבר רעיון התחיה הלאומי מצא את ביטויו במסיבת עתונאים בינלאומית בארמון האומות.

 חזרה לוורשה באחת הרכבות האחרונות של העידן ההוא. שעות ספורות לאחר מכן היו קלגסי הגרמנים מעבר לגבול הפולני. את בעלה, כבר לא מצאה בבית ולא ראתה עוד לעולם. כקצין מילואים בצבא הפולני היה בין ראשוני המגוייסים. מאוחר יותר נפל בשבי הרוסים ומצא את מותו עם אלפי קצינים פולניים אחרים ביער קאטין, לא רחוק מסמולנסק.

 את ימי המלחמה הראשונים עשתה בכפר קונסטאנצ'ין, מדרום לורשה, בוילה של חותנה, עם שני בניה וקומץ ידידים. אולם כעבור ימים אחדים, עם התקדמותם של הגרמנים, הם עברו לדירתם בורשה. כשלושה שבועות עברו עליה ועל ילדיה במרתף הבית, ששימש מקלט לכל הדיירים. בדרך נס נשאר הבית עומד על תילו בהפצצות האימים על העיר. רק השמשות המנופצות והרהיטים שמשו ממקומותיהם עקב הדף האויר, העידו כעדים אלמים על ימי האימה.

 היו אלה ימים קשים. חורף קר, חלונות פרוצים, ללא הסקה. שני ילדים, אז בני 18 ו-5, בבית וכן אם וסבתה, דוד ודודה ובתם, וטיפול ושמירת המוראל במשפחת הבעל: הוריו, אחותו ובנה, דודיו ודודותיו הרבים. ואש הציונות לא כבתה - למרות הכפור.

 בימי המצור מסרה לצבא הפולני המיואש מחסן נשק גדול, שבמקורו נועד להשלח לאצ"ל בארץישראל אך לא הספיקו לשלחו. אקדחים אחדים שנותרו לפליטה, הועברו על-ידיה בתוך זר פרחים והונחו על מצבה אלמונית בבית-קברות נוצרי. הגיעו אי אלו ידיעות על הבעל בשבי, על הידידים הארץישראליים שעלה בידיהם להסתנן ברגע האחרון אל מעבר לקוים הסוביטיים. עם הטלת גזירת הענידה של "מגן-דוד-כחול" על דש הבגדים, ענדה אותו

 בגאווה. וכאשר נערך בדירה חיפוש על-ידי שני קצינים גרמניים ופולני אחד, קיבלה את פניהם בראש זקוף.

 אך למרות צוק העתים, עוד אפשר היה - בתעוזה וכסף - להשיג אשרת יציאה מן המדינה. הגיטו עוד לא היה בנמצא. קרובים ניסו להניאה מן הרעיון: "את מטורפת! נוסעת עם שני ילדים קטנים למדבר, בעוד שפה המלחמה נסתיימה!". ואמנם, עלה הדבר בידיה.

 ב-12 בינואר 1940 עלתה עם שני ילדיה על הרכבת שעשתה דרכה דרך וינה לטרייסט שבאיטליה. ארבע וחצי חדשים המתינה שם לסרטיפיקאט.

 ב-1 ביוני 1940, עשרה ימים לפני שנצטרפה איטליה למלחמה, הגיעה לנמל חיפה עם ידיד משפחה קרוב, <persName>ד"ר יעקב ליטמנוביץ.</persName>

 חבלי הקליטה בארץ לא היו קלים, אך היא ירעה להסתגל, מה גם שמלים ספורות בעברית היו שגורות על-פיה עוד מפולין.

 לימים נשאה לעורך-דין <persName>חיים לובינסקי </persName> (ראה כרך י"א, עמוד 3796) אותו הכירה עוד באירופה, עת שהה שם כנציג מפקדת ה"ארגון הצבאי הלאומי".

 במשך זמן-מה היתה פעילה בצה"ר ואחר-כך בתנועת "הציונים הכלליים".

 ב-13 בנובמבר 1959, חדשיים ימים אחרי שנולדה נכדתה הבכורה, עמדה לצאת לארה"ב על מנת להצטרף שם לבעלה, שיצא שבועות אחדים קודם לכן בעניני עסקים. אך יום קודם לכן, ב-12 בנובמבר 1950 (י"א חשון תש"כ), נתקף לבה לפתע ונדם.

 בניה: <persName>גבריאל שטרסמן </persName> (אשתו: <persName>ריטה </persName> בת ג'ק <persName>ורסנו</persName> . ילדיו:<persName> טל</persName> (1959)<persName> ונרי</persName> (1962) ; <persName>אבניאל לטר</persName> (אשתו:<persName>אסתר </persName> לבית <persName>ובר</persName> . ילדיו: <persName>אילה</persName> (1962) <persName>ואודי</persName> (1965).

</p></div>
         <div type="bibliogrphy">
            <listBibl>
<bibl>Volume: #15 ,Page: 4754 ,URL: http://www.tidhar.tourolib.org/tidhar/view/15/4754</bibl><bibl>Volume: #15 ,Page: 4755 ,URL: http://www.tidhar.tourolib.org/tidhar/view/15/4755</bibl>
            </listBibl>
         </div>
      </body>
  </text>
</TEI>
