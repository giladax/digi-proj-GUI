<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2719 ,URL: http://www.tidhar.tourolib.org/tidhar/view/6/2719</bibl><bibl>Volume: #7 ,Page: 2773 ,URL: http://www.tidhar.tourolib.org/tidhar/view/7/2773</bibl>
<bibl>Volume: #7 ,Page: 2774 ,URL: http://www.tidhar.tourolib.org/tidhar/view/7/2774</bibl>
<bibl>Volume: #7 ,Page: 2775 ,URL: http://www.tidhar.tourolib.org/tidhar/view/7/2775</bibl>
<bibl>Volume: #7 ,Page: 2776 ,URL: http://www.tidhar.tourolib.org/tidhar/view/7/2776</bibl>
<bibl>Volume: #7 ,Page: 2777 ,URL: http://www.tidhar.tourolib.org/tidhar/view/7/2777</bibl>
<bibl>Volume: #7 ,Page: 2778 ,URL: http://www.tidhar.tourolib.org/tidhar/view/7/2778</bibl>
<bibl>Volume: #7 ,Page: 2779 ,URL: http://www.tidhar.tourolib.org/tidhar/view/7/2779</bibl>
<bibl>Volume: #7 ,Page: 2780 ,URL: http://www.tidhar.tourolib.org/tidhar/view/7/2780</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>איסר שולמן</persName>

</head>
         <div><p> נולד בשנת תרמ"ו (1886) בהומל שברוסיה.

 לאביו <persName>יצחק</persName> (למדן גדול, מלמד תורה לנערים, בעל נשמה חסידית גדולה בנוסח חב"ד, שהשפיעה השראה חסידית ואהבת ישראל על בניו לכל ימיהם - בן הרב ר <persName>שלמה זלמן,</persName> שהיה רב בפריץ שבפלך מינסק) ולאמו <persName>טובה</persName> בת <persName>יצחק הכהן קודקין </persName> מהומל.

 נתחנך בדרך התורה ובגיל 15 הוכרח להפסיק את לימודיו ולעבוד בבית-מסחר, כדי לעזור לפרנסת המשפחה, ותוך עבודה התמחה יפה בדרכי המסחר. בגיל 17, ב-1903, הצטרף ל"צעירי ציון", והיה פעיל בהגנה

 העצמית היהודית אחרי פרעות קישינוב - שהתחוללו באותה שנה בהומל.

 ב-1906 עלה לארץ, מתוך דחיפה ציונית פנימית. התישב ביפו והתחיל לעסוק במסחר. בהתחלה נתקל בקשיים עצומים, לפי תנאי הימים ההם, וידידיו שידלוהו לפנות עורף לדלות המרפאה השוררת כאן ולהצטרף אליהם להגירה אל "ארץ הזהב" שמעבר לים, אך הציונות שלו לא היתה מליצה ריקה בלבד, ולמשדלים השיב: "אם ברצון היהודים ליצור כאן מדינה משלהם, יצטרך לפחות דור אחד לסבול בארץ", והוא נטל על עצמו ברצון את חלקו בסבל. הודות לכשרונו ולשקידתו עלה בידו לקבל נציגות של חברות מסחריות גדולות בעולם, ותוך שנים מעטות כבש לו כאחד הסוחרים הנאמנים ביפו. הצטרף יחד עם אחיו<persName> מאיר יעקב </persName> (ראה כרך ד', עמוד 1661) לחברת "נחלת בנימין", שגאלה שטח והתארגנה לבנות שכונה בשם זה, להרחבת שכונת "אחוזת בית" (תל-אביב) (כיום הקטע המרכזי של רחוב נחלת בנימין).- בנה בה את ביתו בין הראשונים וראה בכך לא סידור פרטי בלבד, אלא בעיקר חלק מהגשמת השאיפה הציונית בבנין הארץ. היה מראשוני הפעילים בארגון שנוסד להגנה על הישוב ביפו ובתל-אביב.

 במסחרו סיפק מצרכים גם לשלטונות ולצבא של הטורקים, ובראשית מלחמת העולם הראשונה העביר את עסקו לבאר שבע, ששימשה אז בסיס צבאי מרכזי לחזית המדבר בדרך מצרים. השתמש בקשריו המסחריים והידידותיים עם אנשי השלטון לעזרתם ולהקלת גורלם של יהודים רבים, שהובאו שמה לשרות צבאי או לעבודתכפיה ("שוכרה''), ובמקרים לא מעטים עלה בידו לפעול למען שחרור יהודים בעבודת-הכפיה. וכשפרצה מגפה במחנה העובדים היהודים והפילה חללים רבים, היה הוא אחד מהמעטים שבאו במגע עם הנפגעים, שיתף פעולה עם העסקן ר'<persName> בצלאל לאפין</persName> במעשי עזרה והצלה, טרח ואף הוציא מכספו לספק מזון ותרופות לחולים ותכריכים למתים, וכל זה בהתנדבות. באותו זמן יזם גם לגאול קרקעות לישוב יהודים בסביבת באר שבע, אך הקאימקם (המושל) התנגד לכך.

 אחרי כיבוש דרום הארץ בידי צבאות הברית היה הוא היהודי הראשון שחזר לתל-אביב (המרוקנת מיושביה בעקב גירושם על-ידי השלטון הצבאי הטורקי) בעקבות גדוד אוסטרלי שבא לעיר. אחרי תום המלחמה ביקש לכונן בתל-אביב את בית-מסחרו הסיטוני למכולת, אך הועד של תל-אביב התנגד לכך, משום שהשכונה נועדה מראשיתה להיות עיר-גנים ולא מקום לסחר-מכר, ולכן הוכרח לפתוח את בית-מסחרו ברחוב בוסטרוס שביפו, והעסק התפתח וגדל. אך כשפרצו פרעות מאי 1921 ביפו והיהודים נמלטו משם לתל-אביב, ואילו מחסני המזון והמכולת נשארו ביפו ולא היה מזון מספיק בתל-אביב, אז שם את נפשו בכפו והעביר את מלאי מחסנו מיפו לתל-אביב ואף שחרר באותם ימי הדם והאש מבית-המכס מטעני מכולת שהגיעו על שמו והעבירם לתל-אביב. והואיל ובעיר העברית היה אז מחסור גדול בחלב, אפילו לילדים, השתדל אצל הקו


 מיסיונר הלא-יהודי<persName> יונה</persName> קיבלר, סוכנה הראשי של חברת "נסטלה" בארץ, שיעביר מיפו כמויות גדולות של חלב משומר לתל-אביב, וכשהיסס קיבלר לעשות כך, הסביר לו בכל תוקף, שאם ימנע את עזרתו יהא חרם על עסקו מטעם הסוחרים היהודים, - והודות ל"הסבר" זה חוסל המחסור בחלב בתל-אביב. (על מעשה כזה, להצלת רבים ממחסור, חזר במלחמת השחרור כשנפרץ המצור על ירושלים, העביר שמה ממחסנו משלח גדול של דגים מלוחים בחביות בלי כל רווח ואף בלי בטחון לקבלת דמי הקרן).

 בשנת תרפ''ב נשא לאשה את<persName> חנה</persName> בת <persName>פרץ סגל,</persName> שעלה ארצה עם משפחתו מליטא אחרי המלחמה.

 המשיך במסחר סיטונאי במכולת בתל-אביב (בעקב מאורעות 1921 בטלה גזירת "עיר הגנים", ותל-אביב נעשתה עיר ממש, שיש בה מקום למסחר). למרות גידול עסקיו נשאר צנוע בהליכותיו, חיבב את היהודים הפשוטים בעלי המלאכה ונהנה מאורו ומחומו של הניצוץ החסידי שבנשמתם, ואף הוא עצמו נשאר דבק בקהל חסידי חב"ד ושמח עמהם בחגם. ידו היתה פתוחה לעזרה לכושלים בצדקה ובגמילות חסדים, וביחוד הרבה לתמוך בלומדי תורה, וכל זה בצנעה ובפשטות, בלי רדיפת כבוד ופרסום.

 היה בעל מעוף רחב, שאף תמיד לבנות וליצור ונהנה מחדוות היצירה, כי ראה בזאת התגשמות בנית הארץ, יותר מאשר הגדלת רכושו הפרטי.

 חיבב את נוף הארץ, וביחוד את הר כנען, כי שם "השכינה שורה במקום" (כך היה אומר). רכש שם שטח קרקע והיה מראשוני החברים בחברת "הרחבת הישוב", שנוסדה לגאולת אדמה בהר כנען ובנה שם את ביתו (הבית נהרס ע"י הערבים במלחמת העצמאות). דרש מהועד שביתו בהר-כנען יבנה ע"י חברי קבוץ "ביריה" - הר כנען. וכן היה חבר הועד של חברת "צופיה", שגם היא פעלה למטרה זו. ולמרבה אשרו זכה לראות בהגשמת משאת נפשו בקום מדינת ישראל ובהשתתפות בניו ובנותיו במלחמת שחרורה.

 נפטר בתל-אביב, י''ד כסלו תשט"ו (9.12.54) והובא לקבורה בבית-הקברות הישן בין מיסדי העיר.

 צאצאיו:<persName> יצחק, יהושפט</persName> (רופא),<persName> טובה אשת ד"ר</persName> <persName>מיכאל בריש, שונמית.</persName>

</p></div>
         <div type="bibliogrphy">
            <listBibl>
<bibl>Volume: #6 ,Page: 2719 ,URL: http://www.tidhar.tourolib.org/tidhar/view/6/2719</bibl><bibl>Volume: #7 ,Page: 2773 ,URL: http://www.tidhar.tourolib.org/tidhar/view/7/2773</bibl>
<bibl>Volume: #7 ,Page: 2774 ,URL: http://www.tidhar.tourolib.org/tidhar/view/7/2774</bibl>
<bibl>Volume: #7 ,Page: 2775 ,URL: http://www.tidhar.tourolib.org/tidhar/view/7/2775</bibl>
<bibl>Volume: #7 ,Page: 2776 ,URL: http://www.tidhar.tourolib.org/tidhar/view/7/2776</bibl>
<bibl>Volume: #7 ,Page: 2777 ,URL: http://www.tidhar.tourolib.org/tidhar/view/7/2777</bibl>
<bibl>Volume: #7 ,Page: 2778 ,URL: http://www.tidhar.tourolib.org/tidhar/view/7/2778</bibl>
<bibl>Volume: #7 ,Page: 2779 ,URL: http://www.tidhar.tourolib.org/tidhar/view/7/2779</bibl>
<bibl>Volume: #7 ,Page: 2780 ,URL: http://www.tidhar.tourolib.org/tidhar/view/7/2780</bibl>
            </listBibl>
         </div>
      </body>
  </text>
</TEI>
