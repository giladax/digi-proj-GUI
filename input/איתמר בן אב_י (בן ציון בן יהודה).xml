<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1303 ,URL: http://www.tidhar.tourolib.org/tidhar/view/3/1303</bibl><bibl>Volume: #3 ,Page: 1304 ,URL: http://www.tidhar.tourolib.org/tidhar/view/3/1304</bibl>
<bibl>Volume: #3 ,Page: 1305 ,URL: http://www.tidhar.tourolib.org/tidhar/view/3/1305</bibl>
<bibl>Volume: #3 ,Page: 1306 ,URL: http://www.tidhar.tourolib.org/tidhar/view/3/1306</bibl>
<bibl>Volume: #3 ,Page: 1307 ,URL: http://www.tidhar.tourolib.org/tidhar/view/3/1307</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>איתמר בן אב"י (בן-ציון בן-יהודה)</persName>

</head>
         <div><p> נולד בירושלים, ט"ו אב תרמ"ה (1885), לאביו <persName>אליעזר בן-יהודה פרלמן - אולינוב</persName> ) "מחיה השפה העברית") ולאמו <persName>דבורה בת שלמה נפתלי הירץ יונס</persName> (תלמיד-חכם, סופר ומשכיל, ראה כרך א', עמוד 230).

 כשנולד היתה נחושה החלטתם של הוריו, שבבר אז התעקש אביו לדבר עם כל יהודי רק עברית ולהכריח בכך את היהודים להחיות בפיהם את לשון עמם, לגדל את ילדם ליהודי הראשון ששפת-אמו תהיה עברית מראשית פתיחת פיו לדבר ושמרו עליו מכל משמר, שצלילי שפה זרה לא יגיעו לאזניו, ואשר על כן נקרא<persName> הילד העברי הראשון</persName> . בגלל שמירה קפדנית זו שמע בשנותיו הראשונות פחות דיבור מששומעים תינוקות אחרים בגילו ולכן נתאחרה התפתחות כושר הדיבור שלו ומכרים נדו לו לילד המסכן וניבאו לו נחיתות שכלית לכל ימיו. גם הילד סבל מחוסר חברת ילדים למשחקים, אך החששות נתבדו. הוא החל לדבר עברית טבעית ובמשך הזמן ניסו גם ילדים אחרים את יכלתם לדבר עברית וסוף-סוף מצא לו מקום מצומצם בחיי החברה של בני גילו ובאי בית הוריו, וביחוד מאחר שנולדה אחותו <persName>ימימה</persName> , גודלה גם היא בעברית מראשיתה והגיעה לגיל הדיבור.

 בכ"ב אלול תרנ"א נתיתם מאמו ("האם העברית הראשונה") ובח' ניסן תרנ"ב עלתה ארצה דודתו <persName>חמדה</persName> , אחות אמו, נישאה לאביו והמשיכה את חינוכם וגידולם של שני הילדים בעברית. מהוריו למד את ראשית הידיעות בתנ"ך ובספרות העברית ובשפה הצרפתית, ובן 17 נסע ללמוד בבית-המדרש למורים של חברת כי"ח (אליאנס) בפאריס. שם היה מבאי-ביתו של<persName> מכס נורדאו</persName> ויתר האישים הבולטים בציונות והתרשם מרוח החופש והשנינות השכלית של העתונות הצרפתית. חזר מצרפת ולא רצה עוד להמשיך בלימודים בנכר. אך באותו זמן כבר עסק אביו בחיבור המלון הגדול של השפה העברית, ובידעו כי זוהי עבודה שלמעלה מכח אדם יחיד לכל ימי חייו הועיד את בנו לממשיך מפעלו ולכן שלח אותו ללמוד שפות שמיות במכון למדעי המזרח של אוניברסיטת ברלין.

 בחשון תרס"ו נסע שמה עם אחותו ימימה ובעזרת פרופ'<persName> א. ש. יהודה</persName> יליד ירושלים נתקבלה ימימה לביתמדרש למורות והוא לאוניברסיטה למרות ידיעתם הדלה בשפה הגרמנית, אך במהרה התקדמו בה כראוי. במשך הזמן למד גם שפות אחרות, וחוץ מהעברית, ידע לכתוב ולנאום יפה גם בצרפתית, אנגלית, גרמנית, ספרדית, איטלקית וערבית.

 בברלין נתודע למר <persName>בונפון,</persName> סופרם של עתונים בפאריס, הציע לו את עזרתו בעבודה והצעתו נתקבלה. במשך הזמן מסר לו מר בונפון חלק גדול של עבודתו והוא נעשה סופר מדיני מברלין לגדולי העתונים הצרפתים: "טאן", "ל'ז'ורנאל", "פיגארו" ו"אבו דה פארי", גם בלימודיו באוניברסיטה התקדם יפה, אבל את יעוד חייו ראה לא בבלשנות אלא בעתונאות, וכשחזר ירושלימה בתרס"ח עזר לאביו בעריכת עתוניו "הצבי" ו"האור", בהם כתב בעיקר את המאמרים המדיניים והראשיים במעוף רחב ובסגנון חי, מתאים לרמת העתונות העולמית הגדולה. כן כתב ספורים ישירים, ותוך מאמציו לקרב לידיעתו ולהבנתו של הקורא העברי את סגנון החיים והמאורעות של העולם הגדול נאבק בקשיים לשוניים ותוך עבודתו נולדו בקצה עטו חידושים רבים במלים ובשימוש הלשון, שאם כי לא תמיד התאימו לחוקי האטימולוגיה העברית, אך בשעתם סיפקו צורך חיוני בעתונאות ובחיי יום-יום ובמשך הזמן נתאזרחו רבים מחידושיו בלשוננו, נעשו לקנין הכלל ונשתכחה זכות הבעלות של יוצרם.

 מתוך הערצה לאביו, שהיה בעיניו דמות היסטורית חד-פעמית שלא כל דור זוכה לדוגמתה, חשב את השימוש התורשתי בשם-המשפחה "בן-יהודה" לחילול הקודש, כי לדעתו מיוחד שם זה למחיה השפה העברית ולא לזולתו, לכן קרא לעצמו שם חדש: <persName>איתמר בן-אב"י</persName> , ורק בראשי התיבות (אב''יאליעזר בן יהודה) ציין את הקשר התולדתי בינו ובין אביו.

 עוד לפני נסעו ללמוד בחו"ל היה כותב ב"השקפה" של אביו מאמרים נלהבים ומלהיבים על ניצני התחיה העברית שהחלו מתגלים בארץ. בברלין בא במגע עם אישים מגדולי הספרות והמדע היהודים שלמדו או פעלו שם וגם משם היה כותב ב"השקפה" רשימות רבות-ענין. כן ביקר כעתונאי בקונגרס הציוני הששי בבאזל, ב-1903 (הוא "קונגרס אוגנדה") ונפגש עם הרצל ושוחח אתו בצרפתית (כי אז עדיין לא שלט יפה בשפה הגרמנית) ואת רשמיו מהקונגרס פרסם ב"השקפה". על מאמריו היה חותם אז בכינויים: בן-ציון בן יהודה ; ב. י.; ב"צ בן-יהודה ; בן-אבי החולם ; בן-אבי ועוד.

 הוא היה חפשי לא רק מרגש-הנחיתות הגלותי, אלא גם מקשרי המסורת בת אלפי השנים שנתקדשה באומה, ומשאת-נפשו היתה ליצור בארץ אומה עברית תרבותית חפשית כדוגמת המערב הנאור ולפי מיטב אידיאליו. לשאיפתו זו הקדיש את עבודתו כעתונאי,


 כבלשן וכסופר, ומכאן חדשנותו המתמדת בלשון, בצורת הכתיבה וברעיונות, שאנשי ירושלים לא יכלו לעכלה, אך נמשכו אל החידוש והפאתוס הלוהט שבה והשתאו לה מבלי להבינה ומבלי לסגלה לעצמם.

 משניתנה הקונסטיטוציה הטורקית (ה"חושמה" לפי חידושו של בן-יהודה; חושמה - ראשי-תיבות: חוקה של ממשלת העם) רצה לראות בכך את התחדשותו של המזרח ברוח המערב ותלה תקוות רבות בברית עמי המזרח עם היהודים ליצירת אירופה תרבותית ועצמאית בארץ-ישראל ובשכנותיה. אך השלט הנוצץ של ה"חושמה" לא ביער את הרקבון בן מאות השנים שנשאר תחתיו, וכשכתב מאמר בקורת חריף על המצב נאסר והושם בכלא הטורקי, אך שוחרר, והמשיך לפעול במאמריו למען רעיונו והוא, היהודי-העברי, היה אולי ה"עותומני" היחיד הלוחם באמת ובתמים למען הקידמה של הממלכה.

 בערב פסח תרע"נ נשא לאשה את <persName>לאה</persName> בת <persName>רחמים שלמה אבושדיד</persName> (בן<persName> אברהם</persName> , מראשוני העולים מארצות צפון אפריקה, ממנהיגי עדת המערבים, שהניח את היסוד לבתי ההקדש שלה ליד שער יפו; אחותי של הרופא ד"ר<persName> אברהם אבושדיד</persName> , ראה כרך א', עמוד 470).

 משפרצה מלחמת-העולם הראשונה היו הוא ואביו לצנינים בעיני השליטים הטורקים, ולעצת ידידים שביניהם יצאו לארצות-הברית ונשארו שם עד סוף המלחמה. באמריקה עשה בהופעתו ובנאומיו המלהיבים נפשות לרעיון תקומת ישראל בין גדולי המדינה ובין נציגי העמים המדוכאים באירופה, שחתרו לתקומה ולשחרור של עמיהם לרגל השינויים המדיניים שיחולו בעולם בעקב סיום המלחמה בנצחון בעלות הברית המערביות ב-1917 השתתף בועידת העמים המדוכאים ליד "פעמון החרות" בפילאדלפיה יחד עם ראשי העמים שנשתחררו ובטקס צלצול פעמון החרות לעמים נשא הוא את דגל ציון כנציג העם העברי. אח"כ נשלח להופיע עם הדגל העברי לפני ועידת השלום בוורסאיל, אך הופעתו זו לא יצאה לפועל בשל התנגדות ראשי המשלחת הציונית. על כל פנים היה אז מקשר בלונדון בין ההסתדרות הציונית ובין הערבים וזמן-מה היה מזכיר מדיני של ד"ר <persName>חיים וייצמן</persName> .

 משחזר ארצה כתב זמן-מה בעתון "חדשות הארץ" ואח"כ "הארץ" בראשיתו, אך לא יכול להסתגל למסגרת של אנשי הציונות הרוסית, לסגנונם ולהלךרוחם, ואח"כ השתתף ביסוד חברת "הסולל" שבני הארץ היו מראשי הפעילים בה וביסוד עתונה "דאר היום" והיה עורכו הראשי עד שנת 1929, ומ-1924 ערך את שבועונה האנגלי של חברה זו "פלשתין ויקלי" והיה כתבם של ה"טיימס" ו"דיילי מייל" ובהשפעתו שלח הלורד נורתקליף מכונות-סיוור מודרניות לדפוס העתון העברי "דאר היום". היה ממיסדי "בריד-אל-יום" (בערבית). השקיע הרבה מרץ בהעלאת העתונות העברית לרמה אירופית

 בצורה ובתוכן ובשכלולים טכניים. כן ערך את השבועון ההיתולי "חמר-גמל", שהיה הראשון מסוג זה בעברית והשתתף גם בעתונים צרפתיים. השתתף ביסודה של הסתדרות "בני בנימין" של ילידי המושבות והיד, סגן-נשיאה ופעיל במפעליה (יסוד נתניה ואבן יהודה, ועוד).

 כנואם הקסים את שומעיו ונסע כמה פעמים בשליחות הקרנות לארצות אירופה, אמריקה והמזרח הרחוק וכתב רשמי מסע רבי ענין. נלחם ל"יהודה העצמאית" וניהל זמן-מה משרד למענה בירושלים. בהיותו אזרח העולם הגדול דובר עברית עלה בידו לרכוש באמצעות אישיותו האהודה גם אהדה לעמו בין אנשי הרוח וחובבי היופי בעולם, אך אהדה זו לא נתגלתה בפועל לטובת כלל היהודים, שהיו שונים ממנו ומאוהדיו הגויים. נלחם בנאומיו יבעטו לענין הציוני בתקופת ההתנקשויות וההתנכלויות מצד הערבים ומדריכיהם ומסיתיהם האנגלים, ולא פעם רכש לו שונאים ורודפים בגלל זה. כשהחלו בוחשי הקלחת במזרח הקרוב לבקש "פתרונות" לבעית ארץ-ישראל נאחז ברעיון חלוקת הארץ לקנטונים, דוגמת שוייץ, שבהם חיים בני עמים שונים בשלום ובאחוה ביניהם, ואז הפכו יהודים רבים לשנוא אותו ולהאשימו בבגידה, אך הוא לא נרתע מרעיון נשגב בעיניו בגלל התנגדותם של אחרים, וכשישב זמן-מה בנתניה כמנהל הספריה העירונית (בעקב הצפת הארץ בהמוני עולים שלא ידעו להעריך את האיש ואת עברו ואת זכויות בית אביו ושלו עצמו לא נמצא לו מקום-מחיה אחר בארץ) פרסם משם את חוברותיו בציון המקום : "נתניה, בירת חצי שבט המנשי", כלומר : בירת קנטון בשם היסטורי זה. לשפ קירוב בני עמים זרים לשפה העברית ולתרבות העברית הטיף לכתיבת העברית בכתב לטיני והוציא בכתב זה את "השבוע הפלשתיני" ב-1929 ואת השבועון "דרור" ב-1934, אך רפורמה זו לא משכה את הזרים לעברית והערבים מלידה לא נמשכו אל הכתב הלטיני, וכך נשתקע הענין. הגה עוד מנעוריו את רעיון כיבוש הים והשתדל לרכוש


 לו נפשות במאמרים ובנאומים וזכה לראות את ראשית הגשמתי של הרעיון בבנין נמל תל-אביב ובפיתוח הימאות העברית.

 יסד בתל-אביב מועדון עברי-איטלקי ואף נתקבל בידידות אצל מוסוליני כשביקר באיטליה ויצג בפניו בגאון את שאיפות עם ישראל לעצמאות ולברית ידידות עם יתר עמי הים התיכון.

 תוך להט מתמיד לחדשנות ולרעננות הגה רעיון ל"התחיות דתנו בארצה", שתהיה גורם מורגש ומשפיע אף בנפש היהודי המודרני ואף פנה בענין זה אל גדולי התורה והמחשבה והספרות. אך אנשי הדת לא היו זקוקים להתחיות הדת בקרבם והאחרים לא הרגישו בצורך זה כמוהו.

 היה זמן-מה מנהל הסתדרות הספרדים (באביהן של בנותיו הספרדיות מצד אמן, וכעברי העומד ממעל להבדלי עדות).

 בן 18 זכה בפרס הספרותי העברי הראשון מאת מערכת העתון "הצופה" בוארשה. מאז המשיך בפעולה ספרותית בלי הרף. ואלה ספריו: הקרבן (רומן בשני חלקים, 1910), קלולה ולסקה (ספור לפי מרק טויין, 1912), ברקים (ציורים, שירים, ספורים, 1924), לא, אינכם יודעים את ארץ (רשמים 1924), קולה של ארץ-ישראל לכנסיה השלשעשרה בקרלסבד (1921), יהודה מידית (1926), הכתלכתלנו - הכתל אחד (1929), כנען ארצנו (5000 שנותינו בארץ-ישראל ללא הפסקה, 1930), מלון שמות חדישים ומחודשים (1930), המושיעה (רומן, 1932 ; יצא בתרגום צרפתי ב-1935), סביב העולם בשנתים (רשמי נסיעה, 1934), קראון (להתחיות דתנו בארצה, 1935 ; ותוספת לו בחוברת "ישעיאות", 1939), הימה! (בהוצאת "זבולון" בשנה הראשונה לנמל ת"א), אבי - חיי אליעזר בן-יהודה (באותיות לטיניות), ועוד ספרים באנגלית ובצרפתית. בכתב-יד: אלעזר יהודאי (רומן בשני ספרים, בעברית ובאנגלית), יהונתן כהן גדול (רומן), דבורה וברק (מחזה), ישראל על הים (מסה מדעית עממית), ספוריהן (52 ציורים ל-52 שבועות). זכרונותי (בשני כרכים).

 בעקב המצב והיחס המתנכר אליו הוכרח לקבל את הצעת הקה"ק ולצאת לארה''ב לפעול למענה שם. בלב כואב יצא בתרצ"ט עם משפחתו ברצון ובתקוה לחזור במהרה, אך לא הספיק.

 נפטר באיסט אורנג', מדינת ניו-ג'רסי, ערב פסח תש"ג, נקבר זמנית בבית-העלמין של "בני ציון" שם. אחרי המלחמה הועלה ארונו ארצה על-ידי הקה"ק, הגיע לחיפה ביום י"ב אדר תש"ג, הובא לנתניה (לתלאביב לא יכלו להביאו בגלל העוצר), הועלה ירושלימה ונקבר שם ליד אביו בהר הזיתים.

 בנותיו: <persName>דרור</persName> אשת וונרו,<persName> רינה</persName> .

 לזכרו נוסדה ונקראה על שמו השכונה נוה-איתמר ליד נתניה, ואמו השניה <persName>חמדה בן-יהודה</persName> תיארה את פרשת חייו בספר "נושא הדגל" (תש"ד).

</p></div>
         <div type="bibliogrphy">
            <listBibl>
<bibl>Volume: #3 ,Page: 1303 ,URL: http://www.tidhar.tourolib.org/tidhar/view/3/1303</bibl><bibl>Volume: #3 ,Page: 1304 ,URL: http://www.tidhar.tourolib.org/tidhar/view/3/1304</bibl>
<bibl>Volume: #3 ,Page: 1305 ,URL: http://www.tidhar.tourolib.org/tidhar/view/3/1305</bibl>
<bibl>Volume: #3 ,Page: 1306 ,URL: http://www.tidhar.tourolib.org/tidhar/view/3/1306</bibl>
<bibl>Volume: #3 ,Page: 1307 ,URL: http://www.tidhar.tourolib.org/tidhar/view/3/1307</bibl>
            </listBibl>
         </div>
      </body>
  </text>
</TEI>
