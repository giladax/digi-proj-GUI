<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #17 ,Page: 5218 ,URL: http://www.tidhar.tourolib.org/tidhar/view/17/5218</bibl><bibl>Volume: #17 ,Page: 5219 ,URL: http://www.tidhar.tourolib.org/tidhar/view/17/5219</bibl>
<bibl>Volume: #17 ,Page: 5220 ,URL: http://www.tidhar.tourolib.org/tidhar/view/17/5220</bibl>
<bibl>Volume: #17 ,Page: 5221 ,URL: http://www.tidhar.tourolib.org/tidhar/view/17/5221</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלוף מרדכי הוד (פיין)</persName>

</head>
         <div><p> (כינויו:<persName>מוטי</persName> )

 נולד בדגניה א', י"ט אלול תרפ"ו (29.8.1926). לאביו <persName>יוסף פיין </persName> (אחד מפעילי ההגנה המסורים ביותר בעמק. יליד מטולה. ראה את הערך שלו בכרך ששי, בעמוד 2644, ושל אביו <persName>חיים משה פיין</persName> , אכר במטולה, ראה את הערך שלו בכרך רביעי, עמוד 1686) ולאמו מנוחה בת דב קוליגר מקבוצת חולדה).

 קיבל חינוך בבית החינוך המשותף למשקי עמק הירדן.

 בערב פסח,י"ד ניסן תש"ה (28.3.1945) עזב את ביתו בלי ידיעתם של הוריו והתגייס לצבא הבריטי, במחנה הקלט בסרפנד, והוא אז בן 1/2 18 . עבר שלושה חודשי טירונות מפרכים בבסיס האימונים אשר בג'ניפה שבמצרים. הועבר ללא שהיות אל יחידת התובלה ,178 - R.A.S.C.שפעלה אותו זמן בחזית

 באיטליה. כעבור ארבעה שבועות הניחה את נשקה גרמניה הנאצית ומלחמת העולם השניה הסתיימה.

 תקופת אכזבה זו לא נמשכה זמן רב. גוייס כנהג לפעולות עליה ב' באיטליה (הצלה ורכש). את ליל הסדר של שנת תרצ"ו (1946) ערך במחנה הריכוז הנאצי אשר בברגן בלזן.

 בסוף אותה שנה השתחרר מן הצבא הבריטי. קיבל מידי מוסד עליה ב' תעודות זהות מזוייפות על שם <persName>גרשון רוזנגרד </persName> והמשיך בעבודות האירגון לעליה החשאית לארץ.

 במטוס "דקוטה" דו-מנועי אי-שם בדרום איטליה הועלו אל בטנה כחמישים ילדים, פליטי המלחמה, וכעבור כמה שעות היה עתיד לנחות ביבנאל. אבל המשטרה האיטלקית עכבה את הטיסה לארץ ואסרה אותו (בשם <persName>גרשון רוזנגרד</persName> , כנ"ל) יחד עם <persName>עדה סירני.</persName> שעמדה אז בראש עליה ב' באיטליה. הוא נלקח למעצר, החשד שהוטל בו היה: הברחת נשק ליוגוסלביה...

 כעבור מספר ימים שוחרר וביקר אצל עדה סירני, ואמר לה: "אני רוצה ללמוד לטוס..."

 היא השתכנעה מדבריו והקציבה לו סכום כסף בכדי להתקבל כחבר בקלוב התעופה של מילנו (איטליה). מדריכיו האיטלקים שלחו אותו ישר לתא המטוס ואחרי שהסבירו לו את "תורת התעופה". במשך שעתיים ערך המראות ונחיתות ונשלח לטיסת יחיד. מאוחר יותר נשלח ללמוד את המקצוע בצ'כוסלובקיה, ושם החל אימוניו במטוסי אימון צ'כיים כ"אכאדו", "מסרשמידט" - ולבסוף על ספיטפייר.

 ב-22 לדצמבר 1948 המריאו משדה תעופה צ'כי שישה מטוסי "ספיטפייר", מלווים במטוס קומנדו עמוס סירות הצלה ומכשירי קשר, בדרכם לארץ. רק שני טייסים ישראליים נמצאו בין החמישה: <persName>מרדכי</persName> <persName>הוד ודני שפירא.</persName> רק 4 נחתו בשדה התעופה על יד עקרון. 2 מהיוצאים לא הגיעו ליעדם, אחד נהרג בהתרסק מטוסו בצ'כיה והשני נחת נחיתת אונס ביוגוסלביה.

 אחרי שביקר בביתו לאחר שנעדר למעלה משלוש


 שנים התייצב בפני מפקד חיל האויר, עבר קורס טיס נוסף בארץ וב-14 למרס 1949 זכה לקבל, יחד עם עוד שלושה טייסים אחרים, את כנפי הטייס, במיסדר הכנפיים הראשון של חיל האוויר הישראלי.

 נשא לאשה את<persName> פנינה </persName> בת הרב<persName> יצחק אלטר.</persName>

 נשלח לבריטניה כטייס הישראלי הראשון ל"הסבה" למטוסי סילון, וקיבל ציונים מצויינים.

 חזר לארץ והתמנה למפקד טייסת "מוסטנגים".

 במלחמת סיני (1956) שימש מפקד טייסת "אורגאן" והיה בין אלה שליוו את גדוד הצנחנים אל מעבר "המיתלה" בשעות המלחמה הראשונות.

 במבצע "קדש" ביצע 12 גיחות קרב. תקף שיירת אספקה באל-עריש, הפציץ ב"ביר-גפגפה", סייע לכוחות הצנחנים ב"מיתלה", השתתף בהפצצת כוחות השריון המצרי בביר-גפגפה.

 לאחר מבצע "קדש" מונה כמפקד בסיס מבצעי, יצא להשתלמות של קצינים בכירים בארצות הברית.

 ב-1960 נתמנה לראש ענף המבצעים של ח.א.

 ב-1962 נתמנה לראש מחלקת אויר.

 באפריל 1966 קיבל את הפיקוד על ח"א.

 באפריל 1967 הועלה לדרגת אלוף.

 בפרוץ מלחמת "ששת הימים" ב-5 ביוני 1967, הספיק חיל האוויר במשך שלוש שעות להשמיד כ400 מטוסים במצרים, ירדן, סוריה ועירק, 22 שדות תעופה, והשתתף בהשמדת הצבא המצרי בסיני.

 אחרי המלחמה נשלח לחו"ל לתעמולה במסגרת המגבית המאוחדת, ובעניני רכש.

 צאצאיו:<persName> יוסף</persName> (יוסי), <persName>יובל, נורית.</persName>

</p></div>
         <div type="bibliogrphy">
            <listBibl>
<bibl>Volume: #17 ,Page: 5218 ,URL: http://www.tidhar.tourolib.org/tidhar/view/17/5218</bibl><bibl>Volume: #17 ,Page: 5219 ,URL: http://www.tidhar.tourolib.org/tidhar/view/17/5219</bibl>
<bibl>Volume: #17 ,Page: 5220 ,URL: http://www.tidhar.tourolib.org/tidhar/view/17/5220</bibl>
<bibl>Volume: #17 ,Page: 5221 ,URL: http://www.tidhar.tourolib.org/tidhar/view/17/5221</bibl>
            </listBibl>
         </div>
      </body>
  </text>
</TEI>
