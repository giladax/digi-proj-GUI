<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1887 ,URL: http://www.tidhar.tourolib.org/tidhar/view/4/1887</bibl><bibl>Volume: #4 ,Page: 1888 ,URL: http://www.tidhar.tourolib.org/tidhar/view/4/1888</bibl>
<bibl>Volume: #4 ,Page: 1889 ,URL: http://www.tidhar.tourolib.org/tidhar/view/4/1889</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליהו בית-צורי</persName>

</head>
         <div><p> נולד בתל-אביב, י"ב בשבט תרפ"ב (10.2.1922), לאביו<persName> יוסף משה</persName> (ראה כרך ב', עמוד 692), ולאמו אסתר (סטלה) בת אברהם ברוך (משפחה ספרדית מיוחסת המעורה בארץ מדורי דורות).

 שם המשפחה <persName>בית-צורי </persName> הוא על שם מצודה עברית עתיקה בהרי יהודה בין ירושלים וחברון. בה נחל יהודה המכבי נצחון מזהיר.

 בלימודים התחיל בבית הספר המסורתי "תחכמוני" בתל-אביב. אך בינתיים נתמנה אביו למנהל הדואר בטבריה והוא נכנס לבית הספר העממי שם. למרות שובבותו אהבוה המורים על היותו ישר באפיו ועל כשרונותיו המצויינים. היתה לו השפעה רבה על חבריו. ער מאוד לכל המתרחש סביבו. למד לדעת את העולם המוסלמי והחל דובר ערבית רהוטה.

 את הכתה האחרונה של בית הספר העממי סיים בתל-אביב אשר המשפחה חזרה אליה. בשנת תרצ"ו קבל תעודת גמר עם ציוני "טוב מאוד" כמעט בכל המקצועות ופרס בצורת סטיפנדיה להמשכת הלימודים בגימנסיה "בלפור".

 מקרה אחד של הכאת יהודים בידי חיילים בריטיים בימי "ציד התיירים", נחרת עמוק בנפש הצעיר.

 עד כה היה חבר המכבי, אבל עם פרוץ המאורעות הוא מוצא את דרכו ל"תאים הלאומיים" ומהם ל"ארגון הצבאי הלאומי". משתתף בפעולות החבלה הראשונות של ה"ארגון" ונפצע בשעת אחת מהן. הבולשת הבריטית מתחקה על עקבותיו. הוא הצליח להתחמק ובמצב רציני הובא לבית ידידים. יותר מאשר דאג לפצעיו דאג לזה כיצד להעלימם מעיני בני ביתו, כדי לחשוך מהם צער ופחד. גופו האיתן מתגבר מהר על הפצעים והוא חוזר ללימודים ולעבודה האירגונית כאחד. כל תפקיד אשר הוטל עליו מלא מתוך אחריות ויזמה רבה.

 עם החרפת המצב בארץ, גוברת פעילותו האירגונית ומסיחה את לבו ומוחו מבית הספר. המורים מרגישים בדבר, זה מביא להתנגשויות חמורות ולבסוף עוזב הוא את בית הספר, לאחר גמר המחלקה השביעית. את צער הוריו הוא מפצה בהבטחה לגשת לבחינות ממשלתיות. ואכן נגש הוא במרץ ללימודים.

 בינתיים אירע אסון משפחתי. אמו חלתה ומתה (תרצ"ח). לאסון אישי זה מצטרף אסון שני: הפילוג באירגון. הוא מחליט לפרוש מעבודה תנועתית. נגש לבחינות, מקבל תעודת בגרות ועובר לירושלים. כאן הוא מתגורר אצל אמו-זקנתו שהיא כאם לו והוא נקשר אליה לאהבה מאוד. נרשם למכון למדעי הרוח ומדעי המזרח של האוניברסיטה העברית ועושה חיל רב בלימודיו. ביחוד מתמסר להכרת המזרח, כי לפי דעתו "במזרח אנו חיים, במזרח עתידנו, את המזרח עלינו לדעת". את ידיעותיו בערבית המדוברת הוא משלים בערבית הספרותית ולומדה על בוריה קרוא

 וכתוב. יחד עם זאת דבקה נפשו הרגישה בשירה ובפרוזה לירית. העריץ את אדגר אלאן פו, התרשם עמוק


 מ"המעבר הצפוני-מערבי"<persName> לקנת</persName> ו"מרדות" <persName>לויניץ.</persName> מתחיל בעצמו לתרגם את סארויאן הארמני. כותב יומן. נאלץ גם להשתכר כי כסף אביו לא הספיק עוד. הוא מחבר דיסרטציות בשביל סטודנטים אחרים, המקבלים תארים על סמך עבודותיו אלו.

 אך כל אלה לא סיפקו את רוחו הסוערת והוא מצטרף מחדש לאצ"ל בירושלים. נשלח לקורס למפקדים והצטיין בו. נתמנה למפקד על שתי יחידות. אך מצבו החמור של אביו אילץ אותו להפסיק את לימודיו. חזר לתל-אביב. שוב נכנס בסכסוך עם מפקדיו באצ"ל, מכיון שהוא רגז על שנדחתה הצעתו להתנקש במקמייכל - הנציב העליון לא"י.

 בינתיים נתקבל כמודד-מתלמד ונשלח מטעם מחלקת המדידות הממשלתית לעין-גנים (ג'נין) וכך ניתק את קשריו האירגוניים.

 בעין-גנים בא בסביבה ערבית טהורה. למד מהר את המקצוע ונתמנה לאחראי על קבוצת ערבים. יחסיו אתם הם מצויינים אף על פי - ואולי דוקא משום כך שהוא אינו מסתיר את השקפותיו הלאומיות ומרבה לדבר אתם על פוליטיקה. הם מכבדים אותו מאוד.

 פעם ראשונה בחייו הוא משתכר למעלה מצרכי מחיתו. מלא שמחה על כך, הוא תומך מכיסו באמוזקנתו ובאחיו.

 כאן בין הרי אפרים מתעמקת אהבת המולדת אצלו וגוברת תשוקת החרות. אפיו מתקשה. לזמן מה הועבר לנהריה ומשם ירושלימה. שמח שוב להיות ליד זקנתו בירושלים. שוב יכול היה בשעות הפנויות ללמוד. ונוסף על כל אלה החליט להוציא מסקנות פוליטיות אחרונות: הצטרף ללח"י שראה בהם את הלוחמים הקיצוניים ביותר בשלטון הבריטי.

 בשעת אחד האימונים נפצע שוב וצלקת נשארה לו לכל ימי חייו.

 מקרה אחד נחרת עמוק בנפשו: בשעת אימונים בהרים נתקלו במשמר בריטי. מפקדו לא נרתע, עצר את הבריטים ופירק את נשקם. הוא ראה את כוחה של התעוזה והרגשת האדנות בארץ.

 יושרו מביאים אותו לעתים קרובות להתנגשויות עם ממוניו האנגלים. אין הוא רוצה להמשיך עוד זמן רב אתם. מקוה שבעבודת תרגומים לעברית ימצא את לחמו.

 והנה הוצע לו מטעם מפקדת לח"י לצאת לקהיר ולעמוד בראש הפעולה להתנקשות בלורד מוין, אשר אנשי לח"י ראו בו את יוצר "הליגה הערבית" ומכוון המדיניות הבריטית האנטי-יהודית.

 ההכנות היו ממושכות. צריך היה בתנאי הפיקוח של המלחמה לצאת בלבוש - ועם ניירות בריטיים. הסכנות רבות מהרגע הראשון, אך אין מאושר ממנו שניתן לו סוף סוף לפעול בהקף רחב. הודיע להוריו וידידיו שיוצא הוא לרגל עבודתו לשבועות מספר. ורק אחת, בחירת לבו, אשר קוה לאחר שובו לבנות עמה את ביתו, רק היא ליותה אותו בתחנת הרכבת.

 בשמונה עשר באוקטובר 1944 הגיע לקהיר, והחל באירגון הפעולה. מספר האנשים שעמדו לרשותו היה מועט, הוא נודע ביניהם בכינויו <persName>"זבולון"</persName> . בחר לו כעוזר ראשי את <persName>אליהו חכים מחיפה</persName> , שאף את שמו הכיר רק לאחר זמן. לאחר התצפיות על המיניסטר הבריטי הכין את התכנית. התקשה במציאת כלי רכב והחליט להסתפק באופנים פשוטים לנסיגה. על <persName>אליהו</persName> <persName>חכים</persName> הוטל התפקיד לפגוע באוייב והוא נטל על עצמו את החיפוי בנסיגה.

 בוצעה ההתנקשות (כ"א חשון תש"ה - 7.11.44). לורד מוין נפגע ונהרג. השנים נסוגים. אילו השתמשו בנשקם יתכן שהיו מצליחים להסתלק, אבל ההוראה היתה, במדת האפשר לא לפגוע במצרים. כדור הרודפים פגע בו בצלעותיו והוא נתפש יחד עם חברו, אשר חש לעזרתו.

 כשבועים הוא נמצא בבית החולים. שם נחקר לראשונה והפתיע את חוקריו בתשובותיו. לאיום בגרדום מצד החוקר ענה קצרות: "רוצה אני עוד לחיות, אבל לא במחיר כבודי".

 למרות תנאי בית הסוהר החמורים, הצליח להתקשר עם האירגון בחוץ והוא הוא אשר מעודד את חבריו הדואגים לו.

 ב-10 בינואר 1945 נפתח המשפט שרכז את תשומת לב העתונות העולמית כולה. הנאשמים הגנו על עצמם מכיון שהסניגור שנשלח מארץ ישראל, עו"ד<persName> אשר</persName> <persName>לויצקי</persName> סרב להסכים לקו ההגנה שלהם. בהפרדו ממנו אמר לו<persName> בית-צורי</persName> : "הואילה נא למסור לאבי שלא יכעס עלי אם ידינוני למות. אהיה גאה על כך, אנא, יהא גאה גם הוא".

 נאום הסניגוריה שלו הפך להיות לכתב האשמה כבדה נגד השלטון הבריטי האימפריאליסטי. מבנהו ההגיוני, הברקותיו הספרותיות, דיוקו המדעי והפסיכולוגי שימשו נושא הערצה לטובי הכתבים בעולם. כתב אמריקאי ידוע שם אשר בגלל הצנזורה שהוטלה על העתונות, טס לבירות (הלבנון) כדי להבריק משם את הנאום, העביר לאביו של <persName>אליהו בית צורי</persName> פתק דלקמן: "אדוני ומכובדי, צר לי מאוד שלא עלה בידי למצאך, בקשתי ללחוץ את ידך ולהביע לך את רגשי הערצתי לך על שאב הנך לבן נפלא כזה".

 גדולי הפרקליטים המצריים קבלו על עצמם להגן על הנאשמים שלא על מנת לקבל פרס, מצאו נקודות אחיזה רבות, מדיניות, מוסריות, ופורמליות כדי להציל את הנאשמים בכלל ואת <persName>אליהו בית-צורי</persName> בפרט מן התליה. אולם תלותה של ממשלת מצרים בבריטניה שמה לאל את כל המאמצים. הוצא פסק דין מוות (ד' שבט תש"ה - 18.1.45). הנאשמים קיבלו את פסק הדין בחיוך. היו מוכנים לו.

 אז החל המאבק על השגת חנינה. דעת הקהל המצרית היתה כולה בעד חנינה. השפיעה הבלגתם ביחס לשוטרים המצריים בשעת הנסיגה, השפיעה עמידת הגבורה שלהם, והשפיעה השנאה לבריטים. ביחוד היו סיכויים רבים לחנינה<persName> לבית-צורי.</persName>


 המצב הוחמר בגלל ההתנקשות בראש הממשלה המצרית. במקרה נזדמן באותו יום אביו של <persName>בית צורי</persName> לקהיר שבא לראות את בנו, אך לרגל המצב לא ניתן לו לראות את בנו.

 פסק הדין האמיתי נחרץ בדברי<persName> ווינסטון צ'רצ'יל</persName> (ראש ממשלת בריטניה אז וידיד אישי של לורד מוין). ביום 27 בפברואר 1945 אמר מעל במת בית הנבחרים הבריטי: "יש להגביר את אמצעי הבטחון במצרים ומעל לכל על ידי כך שביצוע פסק הדין לגבי אנשים, אשר נתבררה אשמתם ברצח פוליטי - יהיה מהיר ולמופת."

 לאחר הודעה כזו לא הועילו עוד לא התערבותם של מוסדות יהודיים ציוניים ודתיים.

 משפחות הנידונים הוזמנו על ידי הבולשת הבריטית בא"י ואופשרה להם נסיעה מידית לקהיר. נסעו האחיות. שיחתו האחרונה שקטה וקלה, דורש בשלום כולם ומתעניין בכולם. בבוקרו של ח' בניסן תש"ה (22.3.45), הובא הרב <persName>נסים אוחנה</persName> מקהיר לבית הסוהר. <persName>בית צורי</persName> הקביל את פניו בשלוה ולאחר שהרב הודיע לו כי עומדים להוציאו להורג, אמר: "אין דבר רבי, מן הרגע הראשון הייתי מוכן לכך, אין דבר". בקש לכתוב כמה מכתבים, אך לא ניתן לו. לפני התליה הודה לשומרים על יחסם האדיב. ובשירת התקוה עלה לגרדום באותו יום יחד עם חברו<persName> אליהו חכים.</persName>

 ב"הארץ" מיום י"ד באייר תש"ה נכתבו אחרי התליה כמה שורות:

 ...ויום אחד, בשחר, הובל נער חיור פנים, שעינים אפלות בערו בגלגלתו, אל עמוד התליה. הוא צעד וחייך.

 - מטורף... אל מי אתה מחייך ? - שאלו התלין. והנער קרב והלך אל הגרדום.

 - אני מחייך אל הדורות הבאים... - אמר.

</p></div>
         <div type="bibliogrphy">
            <listBibl>
<bibl>Volume: #4 ,Page: 1887 ,URL: http://www.tidhar.tourolib.org/tidhar/view/4/1887</bibl><bibl>Volume: #4 ,Page: 1888 ,URL: http://www.tidhar.tourolib.org/tidhar/view/4/1888</bibl>
<bibl>Volume: #4 ,Page: 1889 ,URL: http://www.tidhar.tourolib.org/tidhar/view/4/1889</bibl>
            </listBibl>
         </div>
      </body>
  </text>
</TEI>
