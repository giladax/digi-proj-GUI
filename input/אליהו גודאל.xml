<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 70 ,URL: http://www.tidhar.tourolib.org/tidhar/view/1/70</bibl><bibl>Volume: #1 ,Page: 71 ,URL: http://www.tidhar.tourolib.org/tidhar/view/1/71</bibl>
<bibl>Volume: #1 ,Page: 72 ,URL: http://www.tidhar.tourolib.org/tidhar/view/1/72</bibl>
<bibl>Volume: #1 ,Page: 73 ,URL: http://www.tidhar.tourolib.org/tidhar/view/1/73</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליהו גודאל</persName>

</head>
         <div><p> נולד באנגליה, בשנת תר"א (1841), לאביו אברהם, מגזע רבנים מפורסמים ברוסיה ובפולין, שיצא עם בני-ביתו לאנגליה- קיבל חינוך מסורתי ותורני על-ידי טובי המלמדים והרבנים, וגם חינוך כללי. ואכן הצליח לבסס לו בית-מסחר גדול לצרכי מכולת, שהיד, סגור בשבתות ובמועדי ישראל.

 אחרי פטירת אביו עלו אמו ואחותו לארץ-ישראל והשתקעו בירושלים, ובשנת תרכ"ח, בהיותו בן 27, חיסל את עסקו הגדול והפורח ועלה גם הוא להשתקע בירושלים, וכעבור שנה נשא לו לאשה, את <persName>טויבה</persName> בת הרב<persName> יעקב הלוי ספיר</persName> , התייר-החוקר הנודע בעל הספר "אבן ספיר", ופתח בית-מסחר למכולת.

 בבואו ירושלימה סירב לשנות את לבושו האירופאי ללבוש ירושלמי (לפי האופנה האשכנזית של הישוב הישן), ורק בעקב תאונת-דליקה קטנה (שכפי המשוער נערכה במזיד על-ידי אמו ואחותו, ובה נשרפה חליפת-החג שלו) הוכרח ללבוש למשך ימי ראש-השנה מלבוש בנוסח ירושלים. אח"כ עשה תעמולה בניגוד לרצון רבני העדה ונכבדיה בעד לבוש אירופאי ואירופאי-למחצה, וכך התקרבו רבים מצעירי ירושלים לאורח-החיים המערבי. באותו הזמן אסורה היתה על היהודים כל דריסת-רגל ברחוב המוליך לכנסית "הקבר הקדוש". הוא פרץ את גדר האיסור הזה. בלכתו שמה לטייל באחת השבתות בלבוש יהודי מסורתי, בלוית ידידו הקונסול הבריטי ושני הקאוואסים המזוינים של הקונסול. מאז העיזו יהודים לא רק ללכת אל הרחוב ההוא, אלא אף לשכור בו חנויות.

 לאחר התחלת הבנין בשכונת נחלת שבעה המריץ רבים מידידיו בעלי היכולת לבנות להם בתים על האדמה שקנו גיסו מר <persName>שמואל ברוך</persName> ומר<persName> בן-ציון ליאון</persName> , וכך נוסדה השכונה מאה שערים, שהוא עצמו היה בין הנועזים הראשונים לצאת ממחסה חומת העיר ולהתישב בה. אח"כ יזם יסוד שכונה לאנשים שאין ידם משגת לשלם את מחיר הקרקע והבית בבת אתת. ויחד עם ידידו הרב <persName>יצחק צבי ריבלין</persName> ("הש"ס החי")


 ואחרים יסד את החברה '"בית ישראל" לבנין בתים למאה חברים (מהם אסף בעצמו 85 חברים) בתשלומים ל-13 שנה. וכשנגמרו הבנינים וערכם עלה וחברי הועד אמרו להעלות קצת את מחירי הבתים, ביטל את הגזירה בהתנגדותו הנמרצת, אף כי רוב החברים הסכימו לשלם. אח"כ שקד על שיכון אנשים הזקוקים לתנאים נוחים עוד יותר, קנה אדמה ליד שכונת בית ישראל, ויחד עם גיסו<persName> בנימין זאב הלוי ספיר</persName> , ידידו ר' <persName>מאיר שמעון ליברכט</persName> וקרובו ר'<persName> בצלאל לאפין</persName> יסד את השכונה "שער הפינה", שבתיה נמסרו לחברים בתשלומים ל-20 שנה, בפחות משכר הדירה. הוא נסע ללונדון לאסוף כספים להרחבת השכונה, היה קעיל בחברות "גמילות חסד" ו"חברה קדישא" ובעוד כמה מוסדות, יסד בעיר העתיקה בית תמחוי לתה, עזר ליסוד חברת בית מושב זקנים וזקנות ורכושה נרשם על שמו בתור נתין אנגלי.

 מתוך שאיפה להחיאת העם והארץ על-ידי התישבות חקלאית יסד יחד עם כמה מקרוביו וידידיו חברה "אמונת ישראל". (לפי תכניתו היו צריכים לקנות את הקרקע בעזרת נדיבים, על מנת שהחברים ישלמו את מחירו ב-20 שנה ואת הבנינים והאינוונטאר ירכשו בכספם הם). השד"ר של המפעל, הרב <persName>זאב היילפרין</persName> , הצליח בשליחותו, אך לא במדה הדרושה, - ובסוף נמסר הכסף בהסכמת החברים לחציבת בור-מים גדול בחצר ה"חורבה" לצרכי בית-הכנסת והתלמוד-תורה. אח"כ הצטרף לחבורת "שבת אחים" של מיסדי פתח-תקוה, השתתף ביסוד הישוב הראשון שלה ליד הירקון, התנדב לשמירתה ברובה שקיבל מהקונסול האנגלי, וצרכי אוכל היה מביא למתישבים ברכבו לבדו כל שבוע לירושלים וחזרה, ועצם העובדה, שיהודי מעיז לעבור לבדו בדרכי הארץ, הכניסה למראה נוף ארצנו את תמונת היהודי שאינו מפחד ושאינו ניתן להפחדה. וכשעזבו אחרוני המתישבים הראשונים את המקום בקיץ תרמ"א נשאר הוא לשמור על הרכוש והיבול, ואף הגן על היבול בנשק מפני אפנדים וסרסור שבאו לקחתו במרמה, ורק אחרי שמסר את היבול לסוחרים שהביאו מכתב מחברי הועד שבירושלים, חזר אף הוא ירושלימה בערב ראש השנה.

 בגלל מחלת אשתו שסבלה מהקדחת לא יכול עוד לצאת לישיבה בכפר. יסד בית-חרושת לסבון-טואליט, שהקדים את זמנו בירושלים ולא הצליח מבחינה עסקית. יסד בית-חרושת לספירט ואראק ומסר אותו לגיסיו. חכר את התנורים הצבוריים בשכונות מאה שערים, בית ישראל, ועוד, שיפר בהם את דרכי העבודה, היחס לקהל ותנאי התשלומים בעדם לצרכי הצבור. הביא מחו"ל מכונות לקלית קפה וטחינתו, ואח"כ פתח שוב בית-מסחר למכולת במאה שערים והתמסר לשיפור הסדרים בשכונה ובשוק שלה, שהיה מרכזי לכל השכונות שנבנו סביבה. סידר את שרות הנקיון והשמירה בשכונה ובשוק וגבה מסים לכך מבעלי הבתים ומהמוכרים בשוק, הנהיג פיקוח על

 המשקלות והכריח את המוכרים הערבים להמנע מקללות ומגידופים לקונים היהודים. סידר את המאור בשכונה בפנסי-רחוב מסוג חדיש, בעת שבשאר חלקי העיר היה המאור לקוי.

 רבות סבל במלחמת-העולם הראשונה. <persName>אברהם</persName> בנו יחידו, ראש שומרי ירושלים, נאסר והוגלה משום שמנע את החיילים הערבים משוד בחנויות היהודים, ובתו <persName>עלקא</persName> היתה אז באוסטרליה, והוא בתור נתין אנגלי הוכרח להסתתר וסבל מחסור ורעב. אשתו נתעוורה לעת זקנה ונפטרה בי"ט שבט תרע"ח. אך הוא נשא את סבלו בגבורת נפש וזכה לראות בשוב בנו ובתו ובהתחדשות הישוב והתחזקותו. לעת זקנה שקד על לימוד התורה, כתב זכרונות וחידושי תורה.

 נפטר בירושלים, כ"ד, ניסן תרצ"ב.

</p></div>
         <div type="bibliogrphy">
            <listBibl>
<bibl>Volume: #1 ,Page: 70 ,URL: http://www.tidhar.tourolib.org/tidhar/view/1/70</bibl><bibl>Volume: #1 ,Page: 71 ,URL: http://www.tidhar.tourolib.org/tidhar/view/1/71</bibl>
<bibl>Volume: #1 ,Page: 72 ,URL: http://www.tidhar.tourolib.org/tidhar/view/1/72</bibl>
<bibl>Volume: #1 ,Page: 73 ,URL: http://www.tidhar.tourolib.org/tidhar/view/1/73</bibl>
            </listBibl>
         </div>
      </body>
  </text>
</TEI>
