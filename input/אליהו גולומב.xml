<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 969 ,URL: http://www.tidhar.tourolib.org/tidhar/view/2/969</bibl><bibl>Volume: #2 ,Page: 970 ,URL: http://www.tidhar.tourolib.org/tidhar/view/2/970</bibl>
<bibl>Volume: #2 ,Page: 971 ,URL: http://www.tidhar.tourolib.org/tidhar/view/2/971</bibl>
<bibl>Volume: #2 ,Page: 972 ,URL: http://www.tidhar.tourolib.org/tidhar/view/2/972</bibl>
<bibl>Volume: #2 ,Page: 973 ,URL: http://www.tidhar.tourolib.org/tidhar/view/2/973</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליהו גולומב</persName>

</head>
         <div><p> נולד בוולקוביסק, פלך גרודנה, רוסיה-פולין, י"ד אדר תרנ"ג (1893), לאביו<persName> נפתלי </persName> (בעל טחנה בוולקוביסק ואח"כ ביפו, מהראשונים ששלחו את בניהם מהגולה לחינוך עברי-לאומי בגימנסיה "הרצליה" בת"א. עלה ארצה ב-1911 לשם גאולת קרקעות בשביל אגודה שהיה מפעיליה) ולאמו<persName> אסתר</persName> לבית קלר.

 למד ב"חדר" ובגימנסיה רוסית, ובעודו נער בא במגע עם אנשי המהפכה הרוסית וספרותה, עם תנועת הפועלים היהודית ועם ההגנה העצמית היהודית ונשא את נפשו לפעילות ללא סייג וללא אימה בשרות מטרות נעלות.

 ב-1909 שלחוהו הוריו ארצה להמשיך את למודיו במחלקה החמישית של הגימנסיה "הרצליה" ביפו ואח"כ בתל-אביב. התקרב לפועלים ולסופרים הצעירים וראה את עצמו כחלוץ מיועד להשתתף בפועל בעבודת ההגשמה הציונית. ארגן קבוצה קטנה של תלמידים לעזיבת בית-הספר וליציאה לעבודה ואחרי גמרו את המחלקה השביעית בתרע"ב עמד לצאת עם קבוצתו לעבודה בחוות בן-שמן, אך הוריו, שעלו ארצה בתרע"א, התנגדו לכך והוכרח להשאר ולגמור את הלימודים.

 כשגמר את המחלקה השמינית עם המחזור הראשון בתרע"ג יצא לעבודה בחקלאות ובשמירה בדגניה ובכנרת. משנפטר אביו ביפו (י"ח אדר תרע"ד), הוכרח לעזוב את עבודתו החלוצית ולחזור העירה לנהל את העבודה בטחנה לפרנסת המשפחה, ותוך כך המשיך

 את קשריו עם תנועת העבודה והשמירה על בטחון הישוב בעיר ובכפר.

 כשפרצה מלחמת-העולם הראשונה נתן את דעתו בראש וראשונה על שמירת קיומו וכוחו של הישוב בימי המבוכה, ומשום בך התנגד להתגייסותם של <persName>משה שרתוק ודב הוז</persName> (חבריו למחלקה ולמחזור בגימנסיה ואח"כ גיסיו) אל הצבא הטורקי ואף ליציאתו של<persName> יוסף טרומפלדור</persName> (ידידו מעת עבודתם יחד בדגניה) לחוץ-לארץ, כי לדעתו נחוץ היה כל כח יהודי לשמירת הקיים בישוב. משום כך סירב אף הוא עצמו להתגייס לצבא הטורקי, למרות החובה החוקית, וזמן-מה הוכרח להסתתר כ"פרר" (משתמט).

 הטחנה של משפחת גולומב היתה מספקת קמח בשנות המלחמה לצרכי השלטון בשביל הצבא והתושבים, והודות לתפקידו זה של אליהו בשרות השלטון

 היה רשאי לנסוע בעגלה בדרכי הארץ. ברשיונו זה השתמש לנסיעות לאזור החזית בנגב, יחד עם <persName>אליהו</persName> <persName>שטורמן </persName> ואחרים, והיה רוכש שם נשק, בסיכון נפשו, לצרכי הגנת הישוב ומעבירו בעגלתו ("העגלה של אליהו", הרתומה לבהמה אחת, שהיתה מפורסמת אז בכל הישוב) למושבות, וכך היה נוסע בה פעמים רבות לאורך כל הארץ מדרום לצפון וחזרה. פעם הזמין אותו חסן בק, המפקד הצבאי של יפו, ופקד עליו לעבוד בטחנה בשבת, וכשהביע את התנגדותו הכהו המפקד מכות אכזריות בתוך בית הממשלה.

 בעת הגירוש הכללי מיפו ות"א, ניסן תרע"ז, וכשהיה חשש שהשלטון יגרש את היהודים גם מהמושבות היה בין יוזמי התכנית להתנגד לגירוש הזה אף בכח.


 כשכבש הצבא הבריטי את דרום הארץ עד הירקון, בראשית תרע"ח, התנדב בין הראשונים לגדוד העברי הארצישראלי, יחד עם חבריו <persName>ברל כצנלסון, דוד סברד</persName> <persName>לוב, שמואל יבנאלי, דב הוז </persName> ואחרים והשתתף עמהם במסע תעמולת הגיוס בערים ובמושבות. וכשהמפקדה הבריטית התעלמה מתנאי ההתנדבות, שלפיו התחייבו המתנדבים לשרת רק בארץ-ישראל, ושלחה את הגדוד לדיכוי התקוממויות נגד השלטון הבריטי במצרים ובקפריסין, והגדוד סירב, - נאסר הוא יחד עם אחדים מחבריו כ"ראשי המסיתים למרד", אך כעבור זמן קצר הוכרחה המפקדה להכיר בטעותה ושחררה אותם.

 בעת ההתנפלות על תל-חי באדר תר"פ היה בין מארגני קבוצת העזרה מהגדודים העברים מצוידת ברובים ובשתי מכונות יריה להגן על הנקודה היהודית המותקפת, אך בדרך נודע להם, שהנקודה כבר נעזבה, אחרי נפילת טרומפלדור וחבריו בי"א אדר.

 בראשית תרפ"א, אחרי שרתו בגדוד כשנתים, שוחרר מהגדוד עם פירוקו, חזר לעבודה חקלאית בכנרת, והשתתף ביסוד עין חרוד.

 נשא לאשה את<persName> עדה</persName> בת הבילויי<persName> יעקב שרתוק</persName> , אחותם של <persName>משה ויהודה שרתוק ורבקה</persName> אשת<persName> דב הוז.</persName>

 כשפרצו המהומות ביפו, במאי 1921 נקרא לבוא מכנרת, הצטייד במזוודת נשק והשליט סדר בהגנת ת"א, נוה שלום והסביבה, ומאז התמסר כליל לעבודה למען

 שמירת בטחון הישוב, פעל למען ביטול החטיבה המיוחדת של "השומר" ומיזוגה במערכת הבטחון הכללית, ניהל את שרות הבטחון הישובי במסירות ליעוד ולחברים כאחד, נסע בענין זה כמה פעמים לארצות-חוץ ובאחד המסעות נאסר בוינה לזמן קצר. היה פעיל גם בארגון העלאת יהודים ארצה מעל למכסה הדלה שהקציב השלטון, בעליות על הקרקע ליסוד ישובים חדשים וסידור בטחונם, בניהול התגוננות הישוב בשנות מהומות, כשהשלטון לא נתן הגנה מספקת והשגיח בשבע עינים שהיהודים עצמם לא יזדיינו להגנה והיה צורך בזהירות מיוחדת להשמר משומרי הבטחון הרשמיים, שרשלנותם חיזקה את ידי הפורעים והרוצחים.

 עמד על משמר אחידותו של כח הבטחון העברי, ובסתיו תרצ"ח תפס עמדה בעד ההסכם עם אנשי הימין על אחידות זו בעת הדיון בסכסוך עם הנהגת "כופר הישוב", ונשיאות הצ"ח אף אישרה את ההסכם, ורק בשל התנגדותו של בן-גוריון (מטעמי "משמעת מדינית" - לדבריו) לא יצא ההסכם לפועל.

 בשנות המהומות תרצ"ו-צ"ח, כשחלק ממערכת הבטחון העברי התנהל באישור השלטון, בצורת "משטרת הישובים העברים", ידע ליצג בכבוד ובאיתנות את עניני הבטחון הישובי בפני ראשי שרות הבטחון הממשלתי. במלחמת-העולם השנית שיתף פעולה עם שלטונות הצבא בדבר התנדבות יהודים לשרותים מיוחדים, שדרשו אומץ וזריזות וידיעות ונאמנות במדה יתרה, בו בזמן שהבגידה הערבית גרמה צרות רבות לצבאות הברית במלחמתם בטומאה ההיטלראית, ואף שאף לשלוח צנחנים להגנת גיטו ורשה. כן פעל למען הגיוס לצבא למלחמה בחזית ואף זכה ליום יצירת הבריגדה היהודית והופעתה בחזית על דגלה.

 כתב מאמרים ב"קונטרס" (שהיה עורכו במשך כמה שנים), "דבר", "הפועל הצעיר" (בחתימת "בן נפתלי" ועוד).

 היה חבר מרכז מפלגת "אחדות העבודה" (1919/30), חבר מזכירות הועד הפועל של הסתדרות העובדים הכללית מ-1922 ואילך, חבר הועד הזמני ואח"כ הועד הלאומי מ-1920 ואילך, חבר מרכז מפא"י, סגן חבר הועד הפועל הציוני וציר ברוב הקונגרסים הציוניים מ1921 ואילך, יצא כמה פעמים בשליחות "אחדות העבודה" וה"הסתדרות" לארצות חוץ. אך תפקיד חייו העיקרי היה בשרות הבטחון הישובי. חש לכל נקודת תורפה לחזק ברכים כושלות. להעביר מהתגוננות להתקפה, מעמידה על המשמר לרדיפה. אהב להשתתף במו ידיו בכל פעולה ומסירותו היתרה לא נתנה לו מנוחה, אף בעת שהיה זקוק לה מאד מחמת מצב בריאותו, ודבר זה קירב את קצו.

 נפטר בתל-אביב, ל' סיון תש"ה.

 צאצאיו; <persName>דקלה</persName> (בקיבוץ מנרה),<persName> דליה, דוד</persName> .

 ביזמת המחלקה לנוער של "קרן היסוד" יקימו בקבוצת "רביבים" שבנגב "בית אליהו", אשר ישמש משכן גדול ללימודי הנגב וב"מגדל הצופים" שישמש לצרכי בטחון יוקדשו חדרים מותאמים במיוחד למוזיאון שבו ירוכז כל החומר הגיאוגרפי, הארכיאולוגי, הגיאולוגי, הבוטאני והחי של הנגב.

</p></div>
         <div type="bibliogrphy">
            <listBibl>
<bibl>Volume: #2 ,Page: 969 ,URL: http://www.tidhar.tourolib.org/tidhar/view/2/969</bibl><bibl>Volume: #2 ,Page: 970 ,URL: http://www.tidhar.tourolib.org/tidhar/view/2/970</bibl>
<bibl>Volume: #2 ,Page: 971 ,URL: http://www.tidhar.tourolib.org/tidhar/view/2/971</bibl>
<bibl>Volume: #2 ,Page: 972 ,URL: http://www.tidhar.tourolib.org/tidhar/view/2/972</bibl>
<bibl>Volume: #2 ,Page: 973 ,URL: http://www.tidhar.tourolib.org/tidhar/view/2/973</bibl>
            </listBibl>
         </div>
      </body>
  </text>
</TEI>
