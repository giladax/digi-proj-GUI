<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2600 ,URL: http://www.tidhar.tourolib.org/tidhar/view/6/2600</bibl><bibl>Volume: #6 ,Page: 2601 ,URL: http://www.tidhar.tourolib.org/tidhar/view/6/2601</bibl>
<bibl>Volume: #6 ,Page: 2602 ,URL: http://www.tidhar.tourolib.org/tidhar/view/6/2602</bibl>
<bibl>Volume: #6 ,Page: 2603 ,URL: http://www.tidhar.tourolib.org/tidhar/view/6/2603</bibl>
<bibl>Volume: #6 ,Page: 2604 ,URL: http://www.tidhar.tourolib.org/tidhar/view/6/2604</bibl>
<bibl>Volume: #6 ,Page: 2605 ,URL: http://www.tidhar.tourolib.org/tidhar/view/6/2605</bibl>
<bibl>Volume: #6 ,Page: 2606 ,URL: http://www.tidhar.tourolib.org/tidhar/view/6/2606</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליהו קראוזה</persName>

</head>
         <div><p> נולד בחודש אלול תרל"ח (1878) בברדיאנסק שבפלך טאווריה (חצי-האי קרים וסביבתו) בדרום-מזרח רוסיה לאביו <persName>יהודה ליב</persName> (משכיל, חובב ציון) ולאמו <persName>איטה,</persName> שעברו שמה מליטא.

 קיבל את ראשית חינוכו היהודי ב"חדר" (וגם בבית,

 כי אע"פ שאביו נטה לחופש בעניני דת, שמר על המסורת היהודית מתוך נאמנות לאומית) ואח"כ למד בביתספר עממי רוסי. כשהגיע בגמר לימודיו להמשכת הלימוד בגימנסיה, נתקל בקשיים בגלל גזירות השלטון הצארי להגביל את קבלת התלמידים היהודים לבתיספר תיכונים וגבוהים לפי אחוזים. אחיו הבכור <persName>שמואל</persName>

 עוד הספיק לגמור גימנסיה ואוניברסיטה ונעשה רופא, ואחרי כמה שנות עבודה רפואית ברוסיה יצא לבולגריה והסתדר שם יפה כרופא, כשכתב לו האב על צרותיו בגלל העיכוב החוקי להכנסת אליהו לגימנסיה, התיעץ <persName>הד"ר שמואל קראוזה</persName> עם הרב ד''ר <persName>מרדכי זאב אהרנפרייז</persName> , שהיה אז רבם הראשי של יהודי בולגריה (ראה ערכו בכרך זה), וזה הציע לו לשלוח את הנער ללמוד בביתהספר החקלאי מקוה ישראל, - וההצעה שהעביר שמואל לאביו נתקבלה על דעתו. (לאחר זמן נתברר שהד"ר אהרנפרייז, שהיה מעוזריו הקרובים והמסורים של<persName> הרצל</persName> בראשית יסוד ההסתדרות הציונית וכינוס הקונגרס הציוני הראשון, עשה בעצתו זאת שרות בעל ערך עצום להגשמה החקלאית של הציונות).

 בראשית שנת 1892 נסע הנער<persName> אליהו</persName> דרך סופיה ואיסטנבול לארץ-ישראל ונתקבל לבית-הספר מקוה ישראל של חברת "כל ישראל חברים" (אליאנס), שנוסד ב-1870 על-ידי <persName>יעקב קארל נטר</persName> (ראה כרך א', עמ' 288) והתנהל אז (ב-1892) על-ידי <persName>יוסף ניאגו</persName> (ראה כרך ג', עמ' 1267). במוסד שלטה אז השפה הצרפתית כשפת הדיבור וההוראה (חוץ משלש שעות בשבוע ללימודי קריאה עברית, יסודות הדת ותנ"ך בתרגום צרפתי דברים שאליהו ידע הרבה יותר עוד מבית אביו),

 סיגל לו במהרה את השפה ואת סדרי העבודה והמשמעת, בחמש שנות לימודיו הצטיין עד כדי כך שזכה בסטיפנדיה, שקבעה ההנהלה המרכזית של אליאנס לפי הצעתו של המנהל <persName>הירש</persName> , שהיה קודם לכן מנהל מקוה ישראל: לשלוח על חשבון החברה את התלמידים המצטיינים להשתלמות בבית-ספר גבוה לחקלאות בצרפת. גם שם גמר את לימודיו בהצטיינות ונתקבל לעבודה בשרות חברת יק"א (מיסודו של הבארון<persName> מוריס הירש</persName> ), שנטלה על עצמה לעזור ליהודים לעבור מפרנסות-אויר להתנחלות חקלאית בריאה בכל מקום שאפשר בעולם


 (חברה זו פעלה בשיתוף עם חברת כי"ח, באשר המטרות הסופיות של שתיהן היו קרובות זו לזו: לרומם את היהודים משפל מצבם ולעזור להם למצוא את מקומם בעולם, ועסקני שתי החברות קמו מתוך חבורת הפילאנטרופים היהודים שוחרי טובת עמם, שעל פי רוב היו הללו פעילים במרכזים של שתי החברות). על אף גילו הצעיר תלתה חברת יק"א תקוות רבות ביכלתו ובידיעותיו ושלחה אותו, יחד עם מר <persName>דניאל ספורטה</persName> , ליסד את בית-הספר החקלאי "אור יהודה" ליד איזמיר שבטורקיה להכשרת צעירים יהודים מטורקיה ומארצות אחרות לעבודת האדמה, כדי שיוכלו להתנחל במושבות שהחברה יסדה ואמרה ליסד עוד בארצות שונות.

 באותה תקופה נלאה הבארון<persName> בנימין (אדמונד) רוט</persName> <persName>שילד </persName> ("אבי הישוב") לנהל בעצמו את עניני המושבות בארץ ישראל בגלל הצרות המרובות שהיו לו עם האכרים והפקידים שלו. החקלאות בחלקה הגדול לא נשאה את עצמה והאכרים הנחשלים סמכו יותר מדי בחישוביהם ובתביעותיהם על קופתו הבלתי-נדללת של הבארון, ואילו הפקידים היו ברובם זרים ברוחם לרעיון הלאומי שבהתישבות היהודים בארץ, ומתוך כך קמו כל מיני סכסוכים וסיבוכים, שהמנגנון המרכזי של הבארון לעניני המושבות לא יכול להם, והוא עצמו נדרש במקרים מרובים מדי להתערב אישית במהלך הענינים. לפיכך מסר את ניהול מושבותיו לידי חברת יק"א בעלת המנגנון והנסיון בפעולות מעין אלה, ואם כי הוסיף לתמוך בסכומים גדולים בפעולת ההתישבות בארץ באמצעות יק"א, ידעו האכרים שנגמלו מעטיני הקופה הבארונית ומעתה עליהם לנהל את משקיהם ביתר משקיות ואחריות. אז יסדה יק"א את החוה בסג'רה, כדי שמועמדים להתישבות על קרקעות יק"א (הבארון) יתאמנו ויתמחו בה בעבודה חקלאית בתור פועלים שכירים המוציאים את לחמם בזיעת אפים מן הארץ, וב-1901 מינתה את האגרונום <persName>אליהו קראוזה </persName> למנהל

 החוה. התנאים היו קשים מאד: אדמת זיבורית, חוסר מים, שכנות רעה של כפרי ערבים ומאהלי בידואים, חוסר בטחון בדרכים ואף ברכוש ובחיים - אותם התנאים, הצפויים לאנשים לכשיתישבו על אדמות החברה בגליל, ובתנאים אלה התחיל קראוזה לנהל את החוה, הניח ביסוד המשק את הפלחה וצירף אליה גידול בקר ועצי פרי.

 נשא לאשה את<persName> חיה</persName> בת <persName>יהודה ליב חנקין</persName> (ראה כרך ב', עמ' 679) ואחותו של <persName>יהושע חנקין</persName> (ראה כרך ב', עמוד 752), וכך הגיע הוא, חניך כי"ח ואיש הפקידות (אך בעל מסד נפשי לאומי מבית אביו וממשיך בהתענינותו בנעשה בתנועת חיבת ציון והציונות), לקשרי משפחה עם בתי<persName> חנקין, בלקינד ופיינברג</persName> , הבילויים וראשי המתקוממים נגד העריצות הפקידותית והרודנית הנדבנית בשעתה.

 אמנם בתנאים שקבע הבארון בעת מסירת אחוזותיו בארץ-ישראל לניהולה של יק"א ודאי היו גם הוראות בדבר מגמתה הלאומית של התישבות זו, נוסף למגמות הכלליות של יק"א ביתר ארצות פעולתה (מגמה<persName> פילאנ</persName> <persName>טרופית </persName> לעזור ליהודים מסכנים בעלי פרנסות-אויר להשתרש ולהתבסס בחיי-כפר בריאים ואיתנים, וגם מגמה <persName>עדתית-אפולוגטית</persName> לסתור את טענות האנטישמיים בדבר "טפיליותם" של היהודים, שהם נמנעים מעמל-כפים קשה ונדחקים לעיסוקים קלים ומכניסים יותר). אך הפקידות של יק"א לא יכלה להפוך את עורה ולסטות כאן מהשיטה הכללית של עבודתה. והנה בא<persName> אליהו</persName> <persName>קראוזה</persName> ובעבודתו המעשית בחוה הסג'ראית הקטנה נתן את הכיוון הלאומי החלוצי לעבודת יק"א בארץ, אף בניגוד להוראות ולמגמות של המרכז הפריזאי. "מדיניותו" זו היתה כרוכה בסיכון מעמדו ובהרבה קשיים אובייקטיביים, אך הודות לעזרת רעיתו, שהיתה לו <persName>"עזר שלא כנגדו</persName> ", ולעצות הטובות של <persName>יהושע</persName> אחיה, עלה בידו לבצע את מדיניותו במינימום של חיכוכים עם הפקידות העליונה, ולפעמים אף בלא ששאל את פיה אלא העמיד אותה לפני עובדות מוגמרות, שהצלחתו בהן אישרה את הקו שלו וסתמה כל טענות נגדו.

 באותה תקופה החלה העליה השניה, שהביאה בין פליטי המצוקה היהודית הכללית ברוסיה גם חומר אנושי מעולה של חלוצים בעלי עיקרונות לאומיים וסוציאליים מגובשים, בהם גם בעלי ותק ונסיון בתנועת "פועלי ציון", שנחשבה כתנועה מהפכנית ונרדפה ברוסיה, והללו חתרו גם כאן לקראת מטרות ברורות משלהם ולא נטו לשמש אובייקטים לפעולות-החסד החסודות של האדונים הפריזאים ולשליטת עושי דברם כאן. ואותם מהם שבאו להכשרה חקלאית בחות סג'רה, מצאו אצל המנהל קראוזה אוזן קשבת ויד תומכת ועוזרת.

 הוא נענה להצעתם למסור להם את עיבוד אדמת החוה על אחריותם הקיבוצית, וכך נוסד ה"קולקטיב"ארגון קואופרטיבי של פועלים חקלאיים - הראשון בהתישבות היהודית, שממנו צמחה אח"כ ההתישבות הקיבוצית בארץ. ההנהלה הראשית בפריז ודאי לא הסכימה לצורת-משק כזו. הן זכורה עוד פקודת גירוש


 הבילויים ממקוה ישראל בגלל התקנון שלהם, שהכיל עיקרונות של קולקטיביות בעבודה והאדונים הטובים בפריז ראו בכך לא פחות מ"ניהיליזם"...

 המנהל הראשי של יק"א, המלומד <persName>מאירסון</persName> , התנגד להחיאת ה"מפלצת" הזאת, שלפנים הצליחו להמיתה בטרם תוולד, וכמוהו סברו אף יתר עסקני יק"א וכי"ח, ואף בארץ נשמעו דעות של אישים חשובים נגד שיטה זו. אך הודות לשידולי <persName>קראוזה </persName> סבלו את גישושי הנסיון, וכשנסתיימה השנה הראשונה ברווח כל-שהוא לעומת הגרעון בשנה הקודמת לפי השיטה הישנה, ראו כי "השד נורא כל-כך". מהפועלים שעבדו אז בחוה יצאו חקלאים מנוסים, ששימשו אח"כ חומר אנושי משובח בהתישבות הפרטית והקיבוצית בראשית צעדיה, וגם אנשים שעלו אח"כ לצמרת ההנהלה הציבורית וזוכרים לטובה ולברכה את תקופת התערותם החלוצית בארץ בחות סג'רה (דוד בן גוריון, ש. צמח, ישראל שוחט, גלעדי ועוד). כן הסכים, קראוזה להכניס לעבודה החקלאית של פלחה אף בחורות (צפורה זייד, קיילה גלעדי ועוד), וחידוש מהפכני זה, שנעשה אח"כ רגיל ומקובל, היה אף הוא שלא על דעת האדונים הטובים שבפאריז. היחס בין המנהל ובין הפועלים היה חברי בחוה ואבהי בשדה. בסיירו ברכיבה בשדות היה לא פעם יורד מעל סוסו ומראה לאינטליגנט שהשתדל להיות פלח, כיצד לאחוז במעדר או בקרני המחרשה, כדי שעבודתו תהיה קלה ויעילה יותר.

 כשהציעו הפועלים ליטול בידיהם גם את השמירה, הסכים קראוזה לכך ואף עזר להם בהלואה לקנות את הנשק. אף כי היה גם זה צעד מהפכני ואף מסוכן, כי ה"חזקה" על השמירה היתה בידי ערבים וצ'רקסים מהסביבה, כעין תשלום מס-הגנה לאלמנטים העלולים לשלוח יד גניבה ברכוש, שבמקום סחיבה שלא מדעת בעלים יסתפקו בסכום קבוע וימנעו אחרים מגנוב ב"שטח החסות" שלהם, והיה צפוי מראש, שהפסקת התשלום להם תביא בעקבותיה התנפלויות על השומרים ומעשי גניבה ושוד מוגברים, כדי להוכיח שבלעדיהם אי אפשר, ותגובת השומרים העברים בנשק עלולה לפגוע בגופם ובחייהם של המתנפלים ולסבך את הנקודה העברית בסכנות ובעסקי "גאולת הדם" ובמשפטים אצל השלטונות הטורקיים, שלא ראו בעין יפה את ההתנחלות היהודית. כל התלאות הללו היו ידועות מראש, ואף באו על אנשי סג'רה ושאר המקומות, שבהם נטלו היהודים את שמירת חייהם ורכשום בידי עצמם. אך <persName>קראזה</persName> והפועלים היו בדעה אחת, שהמשכת המסורת של תשלום מס חסות לחברי הגנבים היא אבסורדית כלכך ומנוגדת למגמה הלאומית של ההתישבות, שהכרחי לעקור את המוסרת הזאת אפילו במחיר הסיכונים הגדולים. וכך הונח בסג'רה היסוד להסתדרות "השומר", שעליה אמר בן גוריון לאחר זמן בחגיגה במקוה ישראל כי<persName> "השומר" הוליד את ה"הגנה" וה"הגנה" הולידה את</persName> <persName>צה"ל. </persName>

 במשך הזמן חולקה אדמת סג'רה למתישבים ול"אגודת נטעים" ואז שלחה חברת יק"א את <persName>קראוזה</persName>

 לששה חדשים לקפריסין, לחקור את מצב מושבותיה שם, וכשגמר את חקירותיו ציין בדו"ח שלו לחברת יק"א, כי בקפריסין ישנם אותם החסרונות שבהתישבות בארץישראל, אבל בלי היתרונות שבה... (קשיים טבעיים וסביבה לא אוהדת, אבל בלי מקור הכוח הנפשי שברגש הלאומי ובלי הכח הממריץ להחיאת ארץ האבות לבניהם אחריהם). משחזר מקפריסין קיבל מאת מרכז יק"א מינוי לניהול במושבותיה שבבראזיל, וכל כמה שהיה למורת רוחו לעזוב את הארץ, לא יכול להתנגד לפקודת המנהל הכללי<persName> מאירסון</persName> , והחל עושה הכנות לנסיעה. באותו זמן העבירה חברת כי"ח את מר <persName>שמואל לופו</persName> (ראה כרך א', עמוד 180) מתפקיד מנהל מקוה ישראל למנהל ביתהספר שלה בירושלים, ובהתיעצויות במרכז החברה בפאריז המליץ הבארון<persName> רוטשילד</persName> בעד מינוי <persName>קראוזה</persName> למנהל מקוה ישראל. המלומד <persName>נרסיס לוין</persName> , שהיה נשיא כי"ח וגם מראשי הנשיאות של יק"א, כתב לקראוזה, שהברירה בידו לבחור בין בראזיל ובין מקוה ישראל, והוא בחר בשמחה רבה במקוה ישראל וב-22.2.1914 נתמנה למנהלה.

 קראוזה נכנס לתפקידו החדש במרץ רב והחל מכניס שיפורים במשק ובניהולו וגם ברוח בית-הספר בכיוון לאומי. התאים את תכנית הלימודים לרוח הזמן במתן מקום ראוי לשפה העברית וללימודים העבריים (זה היה בזמן שהישוב התקומם נגד מגמת הגרמניזציה של חברת "עזרה" הברלינית בבתי-הספר שלה והקים רשתחינוך עברית לאומית ו"פיטר" את הנדיבים הגרמניים מהחזקת מוסדות חינוך לילדי הישוב - ואילו במקוה ישראל לא היה צורך במלחמה, כי המנהל <persName>קראוזה</persName> , נציב הנדיבים ה"צרפתים", החל נותן לעברית את מקומה בלי מלחמות) ובהתאם לכך החליף חלק ניכר בחבר המורים, החליף את פועלי המשק הערביים ואת השומרים הערבים בחברי "השומר", - ובית-הספר החל משתלב במפעל ההכשרה החקלאית להתישבות הציונית. והנה פרצה מלחמת העולם א' (בסוף יולי 1914), ומרכז חברת כי"ח בפריז, שלא יכול להמשיך בשליחת כספים להחזקת בית-הספר בגלל יחסי האיבה בין טורקיה לצרפת, כתב לקראוזה, שיפטר את כל התלמידים שיש להם בתי הורים בארץ-ישראל ובסוריה וישאיר רק בני ארצות אחרות ואת הפועלים הדרושים לקיום המשק, שיספיק לכלכלת הנותרים (לפי תנאי הרשיון - "פירמאן" בטורקית - חייב היה ביה"ס להכיל לפחות 20 תלמיד, ואם לאו, עליו להסגר). גם במסגרת המצומצמת היה קשה להחזיק את ביה"ס והמשק, כי השלטונות וערביי הכפר הסמוך יאזור החלו מציקים לו. ועל הכל הכניס השליט הצבאי, הגנרל <persName>אחמד ג'מאל פחה</persName> , מפקד המחנה השמיני הטורקי, את<persName> קראוזה </persName> לרשימת נכבדי הישוב העברי, שהחליט לגרשם לאנאטוליה בתור חשודים ביחס עוין לאימפריה העותומנית, באשר מטעמי בטחון מדיני לא ייתכן להשאיר אנשים כאלה בקרבת חזית המלחמה. בינתים פגעה מכת הארבה בארץ <persName>וקראוזה</persName> פתח עם חבר המורים והתלמידים והפועלים במלחמה יעילה בארבה, וכשבא הגנרל למקוה ישראל לרגל סיוריו בפעולות


 המלחמה בארבה, התפעל מהסדרים הכלליים של המוסד וביחוד מתרומתו החשובה למלחמה בארבה והביע את תודתו<persName> לקראוזה</persName> והוקרה לחברת כי"ח, שפיארה את המולדת העותומנית במוסד כזה. הגנרל ויתר איפוא על גזירת גירוש<persName> קראוזה</persName> וסגירת המוסד, ובמקום זה השתדל להפיק תועלת מידיעותיו של קראוזה בשביל מאמץ המלחמה. שלח אותו למדבר באר שבע לחקור את האדמה והתנאים הטבעיים לנטיעת עצים שיתנו צל למחנות הצבא החונים שם, ושדרות האקליפטוס הראשונות שנטע קראוזה בבאר שבע קיימות שם עד היום וזכו לראות בהתחלף השלטון פעמיים ולהמשיך את גידולם במדינת ישראל. להצעת<persName> ג'מאל פחה</persName> נטע <persName>קראזה</persName> פארק ביפו, לפי התכנית שהכין המהנדס<persName> וילבושביץ</persName> , שנקרא אז על שם הפחה (כיום - "שדרות ירושלים").

 כשגמר את העבודה לשביעת רצונו של הפחה, העניק לו את תמונתו ועליה כתובת תודה (זה היה כבוד עצום בימים ההם), ומאז זכר אותו הפחה לטובה וחדלו ההטרדות הרשמיות <persName>לקראוזה</persName> ולמוסדו.

 בשבט תרע''ו (1916) הוזמן אל הפחה למפקדתו בדמשק, יחד עם <persName>אהרן אהרונסון</persName> ועם מנהל יק"א (פיק"א) ביהודה מר <persName>אברהם בריל</persName> (ראה כרך ג', עמוד 1379) ועם אנשים חשובים אחרים מארץ-ישראל ומסוריה להתיעצות בדבר אספקת חטה ללחם לתושבים. כמקורב למלכות הגיע עד כדי כך, שבתשרי תרע''ז היה ביכלתו, יחד עם <persName>מאיר דיזנגוף,</persName> להשפיע על<persName> ג'מאל פחה </persName> שיבטל את ההאשמות שנטפלו על העסקן הישובי <persName>אלברט ענתבי</persName> וישחררו ממאסרו.

 כשנכבש דרום הארץ בידי צבאות הברית ונתחדש הקשר עם צרפת, באה פקודה ממרכז כי"ח לסגור את מקוה ישראל, מחמת חוסר אמצעים להמשיך ולקיים את המוסד. אחרי חדשים מספר, כשבאו ארצה הבארון<persName> ג'יימס</persName> <persName>רוטשילד </persName> (בנו של "אבי הישוב") והפרופ'<persName> סילוויאן לוי</persName> עם "ועד הצירים", נמסר על החלטת הבארון <persName>בנימין</persName> <persName>רוטשילד</persName> לתת על חשבונו חינוך חקלאי במקוה ישראל ל-150 מיתומי הפרעות במזרח אירופה - והמוסד נפתח מחדש. אח"כ גדל גם הצורך בחינוך חקלאי לבני הארץ, ומאז הלך והתפתח מקוה ישראל בכמות ובאיכות, בענפי המשק, במעבדות, בתחנת נסיונות ובחינוך לאומי בעברית ומספר תלמידיו הלך וגדל. גם פועלים קיבלו בו הכשרה חקלאית מעולה. בו קיבלו את הכשרתם מראשוני המתישבים בעמק יזרעאל - <persName>אליעזר יפה</persName> , <persName>אליעזר שוחט, יעקב אורי</persName> ועוד, - מתישבי עמק חפר ואזורים אחרים בארץ. גם בני עלית הנוער קיבלו כאן חינוך לאומי והכשרה חקלאית, ובהתחשב במגמות החינוכיות השונות היו במוסד גם מחלקות לנוער דתי ולנוער של זרם העובדים, ובסך-הכל התחנכו במוסד זה ב-40 שנות עבודתו כ-4000 תלמיד, חוץ ממאות פועלים, ובצדק ציין מר<persName> דוד בן גוריון</persName> לרגל היובל, כי מקוה ישראל היא "המשתלה החקלאית של ארץישראל''.

 ביום ה' בחשון, תשי''א (15.11.51) הוחג ברוב פאר,

 ובהשתתפות ראש הממשלה וגדולי הישוב והמדינה יובל חמישים שנה לעבודתו של קראוזה בקידום החקלאות בארץ. ב-2.10.52 נמסר לו במסיבה מפוארת בצירות הצרפתית בתל-אביב, בהשתתפות ראש הממשלה ואישים רמי מעלה, דבר מינויו לאביר המיסדר של "לגיון הכבוד" בשם נשיא הרפובליקה הצרפתית. ב-1954 מלאו ארבעים שנה לעבודתו כמנהל מקוה ישראל, ולרגל פרישתו מכהונתו נפרד מתלמידיו לשעבר בכנס בוגרי מקוה ישראל, שנערך ב-14.10.54, הביע להם את סליחתו על הצרות שגרמו לו לפנים בנעוריהם ואיחל להם בריאות, בתנאי שישארו נאמנים לאדמה ולחקלאות. באותו מעמד הוקראו מכתבי הוקרה מאת<persName> דוד בן גוריון</persName> , <persName>אברהם הרצפלד</persName> ואחרים. וב"יער הישוב" שליד מעלה החמשה נטעו חורשה על שמו בתרומות ידידיו ומוקיריו.

 צאצאיו:<persName> יהודית מרקה-קראוזה</persName> ז"ל (ארכיאולוגית מצטיינת בלימודים ובחפירות ; נפטרה בפריז בי"א בתמוז תרצ"ו -1.7.1936 ונקברה בתל-אביב כ"ה תמוז תרצ"ו - 13.8.36).<persName> נועה</persName> (עורכת-דין בתל-אביב, ילדיה: <persName>יהודית, עמיצור</persName> , על שם אחותה ואחיה), <persName>עמיצור</persName> ז"ל (נפטר בצרפת בכ''ד בחשון תרצ''ב - 5.10.1931 והובא לקבורה בתל-אביב בכ"ב כסלו תרצ"ב).

</p>
<p>

 תוספות: 

 נפטר בתל-אביב, י"ח אייר תשכ"ב (22.5.62) (ראה כרך ששי, עמוד 2603)

</p></div>
         <div type="bibliogrphy">
            <listBibl>
<bibl>Volume: #6 ,Page: 2600 ,URL: http://www.tidhar.tourolib.org/tidhar/view/6/2600</bibl><bibl>Volume: #6 ,Page: 2601 ,URL: http://www.tidhar.tourolib.org/tidhar/view/6/2601</bibl>
<bibl>Volume: #6 ,Page: 2602 ,URL: http://www.tidhar.tourolib.org/tidhar/view/6/2602</bibl>
<bibl>Volume: #6 ,Page: 2603 ,URL: http://www.tidhar.tourolib.org/tidhar/view/6/2603</bibl>
<bibl>Volume: #6 ,Page: 2604 ,URL: http://www.tidhar.tourolib.org/tidhar/view/6/2604</bibl>
<bibl>Volume: #6 ,Page: 2605 ,URL: http://www.tidhar.tourolib.org/tidhar/view/6/2605</bibl>
<bibl>Volume: #6 ,Page: 2606 ,URL: http://www.tidhar.tourolib.org/tidhar/view/6/2606</bibl>
            <bibl>Volume: #12 ,Page: 4122 ,URL: http://www.tidhar.tourolib.org/tidhar/view/12/4122</bibl></listBibl>
         </div>
      </body>
  </text>
</TEI>
