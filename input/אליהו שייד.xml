<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 205 ,URL: http://www.tidhar.tourolib.org/tidhar/view/1/205</bibl><bibl>Volume: #1 ,Page: 206 ,URL: http://www.tidhar.tourolib.org/tidhar/view/1/206</bibl>
<bibl>Volume: #1 ,Page: 207 ,URL: http://www.tidhar.tourolib.org/tidhar/view/1/207</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליהו שייד</persName>

</head>
         <div><p> נולד בעיר הגנוי שבאלזס בי"ט חשון תר"ב (24.10.1841), חנוכו היה מסורתי וכללי. את הליציאום

 גמר בקבלת תואר בקלבר, והמשיך אח"כ בחקירות היסטוריות כאוטודידקט.

 בשנת 1863 יסד בעירו חברה בשם "עם סגולה". שאיפתה ומטרתה של החברה הנ"ל היתה ריפורמה כללית בחיי הקהלה לפי רוח הזמן. בחברה זו היה מזכירה ואח"כ גם נשיאה.

 ב-1870 התענין גם בענינים צבוריים כלליים, נתמנה למזכיר באגודה לעזרה לפצועי המלחמה (מלחמת צרפת וגרמניה). כעבור זמן מה נבחר לחבר המועצה העירונית ולמזכיר העיריה. באותו זמן נבחר גם לנשיא הקהלה בעירו.

 ב-1880 התחיל לנסות את כחו בספרות ופרסם שורה של מאמרים ע"א דברי הימים של היהודים בצרפת ובאלזס. גולת הכותרת של עבודתו זו היה ספרו "דברי ימי היהודים בהגנוי". מלבד זה השתתף ברבעון המדעי הישראלי הידוע Revue des Etudes" "|Juives וגם חיבר ספר על רבי יודלמן מרוסהיים.

 הדי הפרסומים הללו הגיעו לברון אדמונד רוטשילד והלה מסר לידו ארגון חברת הצדקה "גמילות חסד" בפריס. בשנת 1883 מסר לידו את הפקוח הראשי על ארגון הישוב החדש שהתחיל להתהוות בחסותו בארץישראל.

 בסוכות תרמ"ד הגיע ארצה ובקורו הראשון היה בראל"צ. שם הכיר את מתישביה. מראל"צ הלך לעקרון ומעקרון לזכרון יעקב וסביבותיה. בחיפה הצליח לסדר בממשלה את העברת אדמות זכרון יעקב באופן חוקי בטאבו. הפעם עשה בארץ ששה חדשים וראה הכל. בשובו לפריס מסר לברון דו"ח מקיף והציע לפניו תכניות מקיפות לעבודה קבועה ושיטתית. בפריס המשיך לעסוק בחברת "גמילות חסדים", אך מדי פעם בפעם היה בא ארצה, מבקר במושבות וממנה פקידים חדשים. עד כמה נתחבב על הישוב אפשר ללמוד מעובדה זו: כשביקר בזכרון-יעקב נאם לכבודו בבית הכנסת<persName> זאב יעבץ</persName> ובין השאר הכריז: "כתוב אצלנו "הנה אנכי שולח לכם את אליהו הנביא" ויתכן שהנביא התכוון ל...אליהו שייד!"...

 בימיו ובהשפעתו ועזרתו נקנתה אדמת "עיון" שבראל"צ, אדמות סג'רה ושטחי קרקע גדולים בחורן ובגולן. על ידיו נגאלו מאות אלפי דונם קרקע. בס"ה ביקר בארץ עשרים ושתים פעם. כשנוסדה חברת "הכרמל" לשם הפצת יינות יקבי הברון, היה מתומכיה העיקריים של חברה זו.

 היה ממיסדי בתי הספר הראשונים במושבות. בראשונה היה רצון לתת לבת"ס אלה צביון "אליאנס" עם הצרפתית כשפת הדבור והלמוד. אולם בהמשך הזמן הושפע מההוי הארצישראלי ונהיה למצדד העברית בבתי הספר ולפי פקודתו נוסד אח"כ בראשון לציון גם<persName> גן הילדים העברי, הראשון בעולם</persName> . לארץ בא כמתבולל, אך נהפך בא"י ליהודי לאומי במלוא מובנה של המלה הזאת.

 את הישוב ניהל במשך י"ז שנה (1900-1883). כל מה שנוצר באותן השנים בארץ עבר דרך ידו, ובכל כוחותיו עזר לגידולו של הישוב היהודי. את


 משרתו עזב אחרי שהברון מסר את המושבות לידי יק"א.

 היה בטבעו אציל ואדיב. אתו אפשר היה להתוכה בענינים ישוביים וגם להביע בפניו התנגדות לדעתו. כשהוכיחו לו את טעויותיו היה מבטל את החלטתו.

 היה קיים באותם הימים מנהג שנושא משרה בפקידות הברון אסור היה לו לכתוב בעתונים בלי רשות, ובכל זאת כשאחד מנושאי המשרה האלה בראל"צ פרסם כתבה ב"המליץ", שבה העביר תחת שבט בקרתו את פעולות פקידות הברון, והפקיד של ראל"צ בלוך, רצה לפטרו, לא הסכים ש. לכך ורק הציג דרישה, שהכותב יחתום את שמו מפורש.

 היה קיים בימיו עוד מנהג שבכל שנה היתה הפקידות קובעת סטיפנדיה לתלמיד ולתלמידה מן המצטיינים. את המצטיינים היו שולחים לפריס להתחנך על חשבון הברון, אך כשהובעה לפניו התנגדות נגד המנהג הנ"ל לא היסס הרבה וביטל אותו.

 נפטר בפריס בכ"ב תשרי תרפ"ג (23.10.1922) בגיל של 81 שנה.

</p></div>
         <div type="bibliogrphy">
            <listBibl>
<bibl>Volume: #1 ,Page: 205 ,URL: http://www.tidhar.tourolib.org/tidhar/view/1/205</bibl><bibl>Volume: #1 ,Page: 206 ,URL: http://www.tidhar.tourolib.org/tidhar/view/1/206</bibl>
<bibl>Volume: #1 ,Page: 207 ,URL: http://www.tidhar.tourolib.org/tidhar/view/1/207</bibl>
            </listBibl>
         </div>
      </body>
  </text>
</TEI>
