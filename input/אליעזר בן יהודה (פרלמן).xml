<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1602 ,URL: http://www.tidhar.tourolib.org/tidhar/view/4/1602</bibl><bibl>Volume: #4 ,Page: 1603 ,URL: http://www.tidhar.tourolib.org/tidhar/view/4/1603</bibl>
<bibl>Volume: #4 ,Page: 1604 ,URL: http://www.tidhar.tourolib.org/tidhar/view/4/1604</bibl>
<bibl>Volume: #4 ,Page: 1605 ,URL: http://www.tidhar.tourolib.org/tidhar/view/4/1605</bibl>
<bibl>Volume: #4 ,Page: 1606 ,URL: http://www.tidhar.tourolib.org/tidhar/view/4/1606</bibl>
<bibl>Volume: #4 ,Page: 1607 ,URL: http://www.tidhar.tourolib.org/tidhar/view/4/1607</bibl>
<bibl>Volume: #4 ,Page: 1608 ,URL: http://www.tidhar.tourolib.org/tidhar/view/4/1608</bibl>
<bibl>Volume: #4 ,Page: 1609 ,URL: http://www.tidhar.tourolib.org/tidhar/view/4/1609</bibl>
<bibl>Volume: #4 ,Page: 1610 ,URL: http://www.tidhar.tourolib.org/tidhar/view/4/1610</bibl>
<bibl>Volume: #4 ,Page: 1611 ,URL: http://www.tidhar.tourolib.org/tidhar/view/4/1611</bibl>
<bibl>Volume: #4 ,Page: 1612 ,URL: http://www.tidhar.tourolib.org/tidhar/view/4/1612</bibl>
<bibl>Volume: #4 ,Page: 1613 ,URL: http://www.tidhar.tourolib.org/tidhar/view/4/1613</bibl>
<bibl>Volume: #4 ,Page: 1614 ,URL: http://www.tidhar.tourolib.org/tidhar/view/4/1614</bibl>
<bibl>Volume: #4 ,Page: 1615 ,URL: http://www.tidhar.tourolib.org/tidhar/view/4/1615</bibl>
<bibl>Volume: #4 ,Page: 1616 ,URL: http://www.tidhar.tourolib.org/tidhar/view/4/1616</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליעזר בן-יהודה (פרלמן)</persName>

</head>
         <div><p> נולד בלושקי, פלך וילנה (ליטא-רוסיה), כ"א טבת תרי"ח (7.1.1858), לאביו <persName>יהודה ליב פרלמן</persName> (למדן, חסיד חב"ד) ולאמו<persName> פייגה</persName> לבית <persName>וולפסון,</persName> ילידת קורלנד (כיום לטביה), ונקרא שמו בישראל <persName>אליעזר</persName> <persName>יצחק</persName> . בן 5 נתיתם מאביו ואמו עמלה קשה לגדל ולחנך אותו ואת יתר שלשת יתומיה. בחדרים התקדם מהר בלימודי התלמוד והבטיח גדולות. אחרי בר-מצוה שלחה אותו אמו אל אחיה <persName>דוד </persName> לפולוצין, פלך ויטבסק, שם נתקבל ללמוד בישיבה הקטנה, וראש הישיבה, ר' <persName>יוסי בלוקר</persName> שהיה משכיל נסתר, פתח לו פתח ולקרוא ספרי השכלה בסתר ובזהירות. כשנודעה לדודו הסכנה המאיימת על עתידו של הנער להיות לרב בישראל, כרצון אמו, העביר אותו ללמוד בעיירה הלובוקויה שבפלך וילנה, למען ישכח את "שטויות ההשכלה" ויתמסר אך ורק ל"תכלית". אולם שינוי המקום לא הועיל. בעיירה ההיא המשיך בקריאת "ספרים אסורים" התקרב אל <persName>שלמה נפתלי</persName> <persName>הרץ יונאס </persName> (ראה כרך א', עמוד 230), סוחר, חסיד חב"ד לשעבר ואח"כ משכיל ידוע, וזה שכנע אותו בדבר הצורך לרכוש השכלה בדרך סדירה, בבית-ספר תיכוני ברוסית, ובתו<persName> דבורה</persName> הקשישה מהנער ב-3 שנים, התנדבה ללמדו את השפה הרוסית כדי שיוכל להתחיל ללמוד בגימנסיה, ומאז נקשרו נפשותיהם לאהבה.

 בן 15 חזר הביתה אל אמו והודיע בהחלטיות, כי הוא נוסע להשתלם בהשכלה בברלין, ואחרי חילוקי דעות ממושכים ותקיפים נמצאה הפשרה: הוא יסע לא לברלין אלא לדווינסק (דינאבורג), שם ילמד בגימנסיה ויהיה תחת השגחת אחד מידידי אביו, לבל יצא לגמרי לתרבות רעה. בשנה אחת התכונן ועמד בבחינת שלש מחלקות ואח"כ נתקבל לתלמיד מן המנין במחלקה הרביעית של הגימנסיה הריאלית וגמר אותה בשלש שנים. בשנות לימודיו הוסיף לקרוא ספרות השכלה עברית, וביחוד הושפע ממאמריו הלאומיים של <persName>פרץ סמולנסקין</persName> בירחונו "השחר", ומאידך נמשך בהשפעת חבריו אל התנועה הסוציאליסטית העממית, וכמוהם ראה בשחרורו הפנימי של העם הרוסי ובביטול סייגי הלאומיות את הפתרון לשאלת היהודים.

 בן 19 קיבל את תעודת הבגרות של ביה"ס הריאלי, ומאחר שברוסיה לא יכול להתקבל בה לאוניברסיטה, נסע לפאריס בפספורט על שם <persName>אליאנוב,</persName>

 משום שבהיותו חשוד בסוציאליזם לא היה יכול לקבל של שמו פספורט לחו"ל, ואחרי שנת הכנה בשפה וספרות צרפתית נתקבל ב-1879 למחלקה לרפואה באוניברסיטה.

 בהשפעת שחרור עמי הבלקן מעול טורקיה לעצמאות מדינית, בעקב מרידותיהם ומלחמת רוסיהטורקיה (1877/78), החל מצדד ברעיון הלאומי ונתעוררה בו השאיפה, שגם עמו יקום לתחיה ויגיע לעצמאות מדינית בארצו. את הגיונותיו אלה העלה על הכתב במאמר גדול ומבוסס שקרא לו "שאלה לוהטת" ושלח אותו ל"המגיד" ומשסירב העורך להדפיסו שלח אותו לסמולנסקין בשביל ירחון "השחר". סמולנסקין אמנם לא קיבל את דעת הכותב עד למסקנותיה הקיצוניות, כי הלאומיות שלו בזמן ההוא היתה יותר רוחנית מאשר מעשית, אך המאמר היה


 כתוב בסגנון חי ובהרצאה משכנעת, מסוגלת לעורר ענין בקוראים, ולכן נתן לו מקום אך את שמו וכן מ"שאלה לוהטת" ל"שאלה נכבדה", והוא הופיע בחוברת ניסן תרל''ט של "השחר" בחתימת <persName>אליעזר</persName> <persName>בן-יהודה</persName> , ומאז השתמש כותבו אך ורק בשם זה וזנח לגמרי את שמותיו הקודמים<persName> פרלמן ואליאנוב</persName> , ומאז נעשה למבשר הלאומיות המעשית, שעליה להביא לתקומתו המדינית של עם ישראל על-ידי תחית העם, הארץ והשפה העברית.

 בעוד הוא מתכונן להביא את עמו וללמוד לרפא חולים. חלה הוא עצמו במחלה קשה. כפי שסבורים ירש את הנטיה לשחפת מאביו (שמת בן 40), ובהיותו מתפרנס בדחקות בתרגומים מצרפתית לרוסית, עובד ולומד למעלה מכוחותיו, ולקנות פחם להסקה בחורף לא השיגה ידו, הצטנן והתחיל גונח דם ועמד על ההכרח להפסיק את לימודיו ולעבור לארץ חמה. נסיונו במכתב אל <persName>קארל נטר</persName> , לקבל משרה או עבודה במקוה ישראל, לא הביא תוצאות מיד, רק עצה שיכנס ללמוד בבית המדרש למורים של "אליאנס" ("בית-המדרש המזרחי" להכין מורים לבתי הספר של החברה בארצות המזרח), - ואחרי שיוסמך בתור מורה יוכל לבוא ללמד במקוה ישראל. בבית מדרש זה שמע בראשונה מפי הפרופ' <persName>יוסף הלוי </persName> הרצאות בעברית לתלמידים בני ארצות-מזרח שונות, שאין להם שפה משותפת אחרת, חוץ מהצרפתית, אך להרצאת לימודי היהדות לא רצה <persName>הלוי</persName> להשתמש בה, והוא אף חידש בה מלות. משגברה עליו מחלתו הוכנס לביתהחולים <persName>רוטשילד</persName> בפאריס. שם נפגש עם <persName>א. מ. לונץ</persName> מירושלים, שחלה בבואו לפאריס, ושמע מפיו שבירושלים משמשת השפה העברית אמצעי קשר יחידי בין בני העדות השונות מארצות המזרח והמערב, ואף מצא חן בעיניו הנסיון לדבר עם לונץ עברית בהברה הספרדית. משלא הוטב מצב בריאותו נשלח על חשבון הבארון <persName>בנימין רוטשילד</persName> להבריא בחורף תרמ"א באלג'יר, ושם הוכרח לדבר עם חכמי הספרדים בעברית בהברה הספרדית, מאין להם לשון משותפת אחרת.

 מאלג'יר הוסיף לשלוח מאמרים ל"השחר", ל"המגיד" ול"החבצלת" שבירושלים (בו פרסם עוד בתר"מ שלשה מאמרים על שאלת החינוך, בהם דרש להנהיג את העברית כשפת הוראה לילדי האשכנזים והספרדים בארץ-ישראל כדי לעשות את שני השבטים לעם אחד), וכשחזר בסוף החורף לפאריס ובלבו החלטה גמורה לעלות לארץ ישראל, כתב<persName> להרי"ד</persName> <persName>פרומקין</persName> בדבר עבודה בעתונו וקיבל ממנו הבטחה שיתן עבודה בתור עוזר לעורך בשכר מועט, לפי היכולת הדלה. אז כתב לשנ"ה יונאס ולבתו<persName> דבורה,</persName> מורתו לשעבר, והציע לה שתצטרף אליו בתור חברתו בחיים למסע ארוך מאד אל ארץ-ישראל עברית וחפשית, מסע שימשך עוד זמן רב אף אחרי שיגיעו אל הארץ. (על דבורה ראה כרך א', עמוד 246). בהמתינו לה בוינה כבר הודה לו סמולנסקין בצדקת

 הצד המדיני שברעיון הלאומי, שכן לפני חדשים מעטים, באחרון של פסח תרמ"א, כבר החלו "הסופות בנגב" (הפרעות בדרום רוסיה), שפקחו גם עיני רבים אחרים לא להאמין עוד בעתיד היהודים בגלות וחוללו את תנועת ביל"ו והעלית הראשונה.

 מוינה נסע עם דבורה דרך גאלאץ ואיסטמבול למצרים, ובאניה כבר התחיל ללמדה ראשית דיבור עברי בחיי יום-יום, כי בארץ לא ידבר עמה בשפה אחרת, ואחרי כניסתם לחופה בסידורו של הרב<persName> בן</persName> <persName>שמעון בקאיהיר</persName> הגיעו לארץ באחד הימים הראשונים של שנת תרמ"ב ועלו מחוף יפו להשתקע בירושלים. בירושלים הסתגל למנהגי המקום. גידל זקן ופיאות והתלבש לפי האופנה המסורתית של הישוב האשכנזי הישן, ואף אשתו כמוהו וגם פיאה נכרית חבשה לראשה, ושמרו את חוקי הדת. אמנם היו בהליכותיו מעשים מתמיהים. קודם כל - ויתורו על הנתינות הרוסית וקבלת הנתינות הטורקית, בו בזמן שכל בעל נתינות זרה נחשב כיחסן, מופקע מהשליטה השרירותית של הפקידות והמשטרה הטורקיים. ביחד עם חילוף הנתינות החליף גם את שמו ומאז נקרא גם רשמית בשם <persName>אליעזר בן-יהודה</persName> . שנית - אותה עקשנות משונה לדבר רק ב"לשון הקודש", ואפילו עם אשתו דיבר בחדשים הראשונים יותר בשפתאילמים, ברמיזה, מאשר בלשון חיה. אבל בזרות זו לא היה כדי להרגיז. עקשן אחד ללשון הקודש כבר קדם לו, ובכלל היו בירושלים אנשים מהדרים ביותר באיזה דין או מנהג, ובכן נוסף עליהם עוד אחד. על כל פנים שמר בקיצוניות בלתי מצויה על שמו העברי (כשנשלח אליו סך 100 רובל באמצעות הקונסוליה הרוסית על שם <persName>אליאנוב</persName> , ויתר על הכסף ובלבד שלא יצטרך לחתום בשמו הרוסי) וביחוד על "שגעונו" לא להגרר לדיבור בלשון הסביבה אלא אך ורק בעברית, וכשנולד בנו הבכור <persName>(איתמר בן-אבי</persName> ) לא הרשה להשמיע בפניו אף מלה בלועזית. כשהעירו לו, כי הבדידות הלשונית של הבן עלולה לעשותו למטומטם לכל ימיו, השיב, כי כדאי להקריב את עתידו של בן אחד למען החיאת לשון האומה כולה. הראשון שנאות לדבר עברית אתו ועם אחרים היה <persName>הרי"מ פינס</persName> ובמשך הזמן גדל מחנה העברים עד שהתפשט על פני כל הארץ.

 בשנתו הראשונה בארץ יסד ביחד עם <persName>פינס, דוד ילי</persName> ן, <persName>יוסף מיוחס, ד"ר מזיא</persName> ואחרים את האגודה "תחית ישראל", שמטרתה היתה להחיות את העם והארץ עלידי תחית הלשון והספרות והתרבות והחינוך בעברית, התישבות חקלאית, ביטול ה"חלוקה" ופרודוקטיביזציה של הישוב. אך אגודה זו לא התקיימה זמן רב ולא הספיקה לעשות מעשים שירגיזו את ראשי הישוב.

 מאז בואו עבד במערכת "החבצלת". בשנה השנית, בתרמ"ג, הוציא ספר לימוד לידיעת ארץישראל בשם "ארץ ישראל". בתרמ"ד הוציא חוברות אחדות של הוספה חדשית ל"החבצלת שנקראה "מבשרת ציון". בתרמ"ה הוציא ביחד עם ר' <persName>ראובן ריבלין</persName>


<persName>ועוזר דב ליפשיץ</persName> את לוח-הקיר הראשון בעברית בצורת לוח טרף (כל יום על דף מיוחד, שנתלש בסוף יומו) ובכל דף מימרות בענין ארץ-ישראל ודברי ימיה.

 העבודה הפובליציסטית בעתונו של אחר ולפי טעמו והגבלותיו של ההוא לא היתה לפי רוחו, ולכן השתמש ברשיון להוצאת עתון, שקיבל הרב <persName>חיים</persName> <persName>הירשנזון</persName> בהשתדלות דיפלומטית רמת-מעלה (ראה עליו ערך מיוחד בכרך זה) להוצאת כתב-עת בשם "המסדרונה", ולמען המטרה הנעלה של חינוך הצבור לחיים חדשים ובריאים בחומר וברוח מסר הרב הירשנזון לבן-יהודה את הזכות להשתמש ברשיונו, ומאז הוציא בן-יהודה - החל מיום ה' חשון תרמ"ה, את השבועון "הצבי" (בסך 70 גרוש טורקי שלוה לכך ממורה עברי). בעתון נלחם לרעיונותיו (שהונחו ביסוד אגודת "תחית ישראל", כמבואר למעלה) ולהחיאת הדיבור העברי ופרסם בו חידושים לדיבור עברי בחיי יום-יום, ובאמצעות העתון נעשה פרסום לחידושיו ובמשך הזמן נתקבלו לשימוש כללי בדיבור ובכתב, ונעשו לקנין הכלל, מבלי לזכור את יוצרם ומקורם. במרוצת הזמן גדל העתון ושינה את שמו ואת צורתו. מ"הצבי" שינה את שמו ל"האור" ויצא פעמים בשבוע ואח"כ יום-יום וגם בצורת חוברת שבועית בשם "השקפה" לצרכי משלוח למנויים בחו''ל, וביחוד ברוסיה, ועתונו היומי נתקיים עם פרוץ מלחמת עולם א'. גם בסגנון הביא עתונו חידוש כביר: בניגוד ליתר העתונים העבריים בזמן ההוא, שהיו כבולים לסגנון תקופת ההשכלה, לשימוש במליצות של חיקויי פסוקים מהתנ"כ ומימרות מהתלמוד, שבמקרים רבים טושטש בהם המובן הפשוט למען "תפארת המליצה", כתב הוא בסגנון חי וטבעי, אך יפה ומקורי גם הוא וקולח בעוז, בו נמסרו הדברים בלשון חפשית, ששימשה אך ורק למטרתה העיקרית - לספר או להסביר את הדברים כמו שהם ולהחדירם להבנת הקורא בדרך הקצרה והברורה ביותר. גם בתוכן הרחיב בן-יהודה את התחומים ומסר ידיעות והביע דעות על מאורעות העולם הגדול במדיניות, בטכניקה, ובמדע וכו', וחינך את קוראיו הארצישראליים לאזרחי העולם. לעתון היו בזמנים שונים גם הוספות שונות, כגון: עתון חקלאי לאכרים, עתון "בית יעקב" בעברי-טייטש לנשים אשכנזיות בעריכת הרבנית <persName>חוה הירשנזון</persName> ועוד (ראה את הערך שלה בכרך זה).

 ההכנסה מעבודתו העתונאית לא הספיקה לפרנסת משפחתו (על חלקו ב"חלוקה" ויתר במהרה, כי בתור נלחם בעיקר החלוקה לא רצה ליהנות ממנה) ולא פעם היה חסר אף את הפרוטות לקנית לחם לביתו. לפעמים היה נעזר בתחבולה הנחשבת כיום כאכזוטית ממש: לפנות ערב היה מזמין עגלון להסיעו בבוקר השכם ליפו, בפרוטות הערבון שנטל מהעגלון, לבטחון כי אכן יעמוד בדיבורו ויבוא בבוקר לשרותו, היה קונה מזון לביתו, וביום המחרת היה ממציא אמתלא לדחית נסיעתו ומוצא גמילות חסד להחזיר לעגלון

 את ערבונו. משום כך נאלץ לעבוד גם בהוראת השפה העברית בבית-הספר של אליאנס (בהנהלת<persName> נסים</persName> <persName>בכר</persName> ). ההוראה הזיקה מאד לבריאותו הרופפת בלאו הכי והיה משתעל בדם, ולמרות איסור הרופאים המשיך בהוראה. כי בה ניתן לו לעשות את הנסוי החלוצי בהוראת עברית בעברית, שסלל את הדרך לאבות החינוך העברי שבאו אחריו. בהשתדלות נסים בכר קיבלה גם אשתו <persName>דבורה</persName> משרת מורה לעברית ולדברי ימי ישראל בביה"ס לבנות על שם <persName>אוולינה די רו</persName> שילד (בהנהלת אחותו של בכר) ולצורך עבודתה חיברה את ספר הלימוד "קצור דברי-הימים לבניישראל בשבתם על אדמתם", שיצא אח"כ בעיבודו של בן-יהודה בכמה מהדורות בירושלים ובוילנה.

 כל המטיפים להחלפת בסיס הישוב מחלוקה לעבודת אדמה לא היו חביבים על עסקני הכוללים האשכנזים, שהם היו אז ראשי הישוב, אבל בן-יהודה לא הסתפק בהטפה צנועה ושקטה, אלא תקף בחמת זעם את החלוקה וראשיה - וההנהגה לא היתה טהורה כל-כך, שלא יהא במה לתקוף אותה בצדק ואשר על כן השיבו לו במלחמת איבה גלויה וארסית, וביחוד אחרי שהחל לתקוף גם את מעוזם הצבורים של הגבאים והממונים, את הדת, ואף גילה באורח חייו הפרטיים את זלזולו בה ובעתונו פרסם מאמרים מדעיים שהיו בניגוד גמור להשקפות הדתיות. משכילי ירושלים, אותם שעמדו על בסיס המסורת, הוקירו את מאמציו של בן-יהודה למען הבראת הישוב והחיאת הלשון והמשיכו לקיים את יחסיהם אתו על אף סטיותיו מהדת. - אך קהל עסקני הישוב הישן ראו בו את אויבם בנפש והגבירו את מלחמתם בו, והוא השיב להם מלחמה שערה. בהיות כוללות האשכנזים הפרושים מבצר עוז להתגוננות מפני כל חידוש, תמך הוא בעתונו בספרדים נגד האשכנזים בעקרי סכסוכים, תמך ביסוד "כולל אמריקה" מיוחד, נבדל מ"הועד הכללי", ואף בהרב מבריסק תמך נגד ההנהגה הרשמית של הפרושים. והללו הכריזו חרם על עתונו "הצבי" בשנה השניה לקיומו (טבת תרמ"ו), ואז הוציא את עתונו במסגרת שחורה, לאות שהוא מוחרם ובכל זאת מתקיים. לאחר שנה ומחצה (בתמוז תרמ"ז) החרימוהו שנית ורדפו את קוראיו. הישוב החדש תמך בבן-יהודה ובעתונו, אך לנוכח החרם של הישוב המבוסס שבירושלים לא הספיקה תמיכת הישוב החדש, המועט והדל, והעתון ועורכו היובכל רע.

 אז נסע, בסוף תרמ"ז לרוסיה, ואסף שם מנוייםרבים על עתונו (לאחר זמן, כשהשלטון הרוסי אסר את כניסת "הצבי" בגלל "מהפכנות", נשאר היתר הכניסה למהדורה השבועית "השקפה" ואותה קיבלו המנויים בלי הפרעה והרגישו מתוכה את משב רוחה של ארץ ישראל המתנערת), ובשובו דרך פאריס קיבל בהשתדלות <persName>נסים בכר</persName> תמיכה חדשית לעתונו מאת הבארון<persName> בנימין רוטשילד.</persName> הביסוס החמרי עשה רושם על הקנאים השמרנים, שמעולם לא היה כבוד הממון


 קל בעיניהם, ובמשך הזמן השלימו עם קיום עתונו, אם כי לא ביטלו רשמית את החרם שהכריזו עליו. ובןיהודה המשיך בפעולתו למען הלשון העברית, החל לאסוף חומר לשוני מכל מכמני הספרות העברית העתיקה והישנה בשביל יצירת מפעל חייו, המלון הגדול של הלשון העברית. וכשהיו לו ספקות בדבר מובנה של מלה סתומה בספרות התלמודית, היה פונה בשאלות אף לבני-סמך מבין חכמי הישיבות, והרב <persName>יעקב אורנשטיין</persName> היה יוצא מישיבתו "אהל משה" (קן הקנאים של סביבת הרב מבריסק) ועונה לשאלותיו. בתרמ"ח יסד, ביחד עם חבריו ביסוד ''תחית ישראל" (ראה למעלה), את האגודה "שפה ברורה" ובראש חודש אלול תרמ"ט יסדו את<persName> ועד</persName> <persName>הלשון העברית, שבן-יהודה</persName> היה ראשו הפעיל עד יום מותו, ובשנה הששים לקיומו הפך להיות <persName>האקדמיה</persName> <persName>ללשון העברית</persName> מטעם מדינת ישראל.

 בכ"ב אלול תרנ"א מתה עליו רעיתו<persName> דבורה.</persName> קנאי האשכנזים, ששלטו על בית הקברות, סירבו לתת לה מקום לקבר, וכשנודע להם כי לבקשתו מוכנת החברה-קדישא הספרדית לקבלה לקבורה, מיהרו לחזור בהם מסירובם, לבל יראו האשכנזים שאפשר להסתדר במקרי מות, בלי תקיפי החברא קדישא שלהם. אחרי נצחונו זה נשאר שבור ורצוץ, בלי אם לשני ילדיו הקטנים ובלי החברה הנאמנה שסעדה אותו במחלתו המתמדת והרופא ניבא לו שהוא יוכל לחיות עוד חצי שנה ואסור לו לשאת אשה, אך הוא האמין ביעודו הגדול ולא היה בדעתו להסתלק במהירות כזו מהעולם. אז כתב לאחות אשתו, בת 19 בזמן ההוא, חניכת מוסקבה ומתבוללת למחצה, שמצבו לפי דעת הרופאים כך וכך ומצבו החמרי גם הוא אינו מזהיר, אבל הוא זקוק לרעיה בחיים ושני יתומי אחותה זקוקים לאם. והיא לא נרתעה מהצרות ומהיסורים הצפויים לה בירושלים ומסכנת ההתדבקות בשחפת שלו ומיהרה לבוא עם אביה לירושלים וביום ח' ניסן תרנ"ב נישאה לו, שינתה את שמה <persName>לחמדה</persName> <persName>בן-יהודה</persName> (קראו לה <persName> ביילה</persName> בל, פאולה) למדה עברית ואחרי שנים אחדות כבר עזרה לבעלה בעריכת העתון, פרסמה ספורים קטנים בהוספה לילדים, ניהלה את העסקים שיספיקו לפרנסת המשפחה, שקדה על שמירת הבריאות והחיים של בעלה ואיפשרה לו להתמסר לחיבור המלון השלם ולהוצאתו. גידלה כאם את ילדי אחותה יחד עם ילדיה שלה והיתה האם העברית השניה בארץ. (כשמתה בת אחותה בת 8 והיא הניחה זר פרחים על גופה, סירבה החברה קדישא האשכנזית לקבור אותה, בגלל החידוש שבמנהג "לא יהודי" זה. אז תפס בן-יהודה דקר ויצא לחפור קבר לבתו בגן ביתו, ושוב נבהלו הקברנים מפני התקדים המסוכן והסכימו לקברה בהר הזיתים).

 האיבה השקטה לבן-יהודה מצד קנאי האשכנזים מצאה לה מוצא למעשה מגונה.

 בגליון "הצבי" של ערב חנוכה נתפרסם מאמר מאת חותנו של בן-יהודה בשם "מצוות צריכות

 כוונה" (להחיאת המומנט הצבאי של נצחון החשמונאים במצוות חנוכה) ובו המליצה "נאסוף חיל ונלך קדימה". מלשינים תרגמוה לערבית: "נאסוף <persName>צבא</persName> ונלך על המזרח", - והחלו בהסתת לחישה, שעתונו של בן-יהודה מסית בגלוי למרידה צבאית במלכות הטורקית, הטילו אימה על החכם באשי רבי <persName>יעקב</persName> <persName>שאול אלישר</persName> , ששתיקתו להסתה זו עלולה להטיל את אשמת המרד על כל הצבור היהודי, ואז הודיע למושל ירושלים, כי הוא מסיר מעליו את האחריות בעד המאמר הזה. את כותב המאמר לא יכלו לאסור בלי משפט, כי הוא היה נתין רוסי, אבל בן-יהודה כנתין טורקי, נאסר לחקירה. הישיבה במאסר היתה עלולה לסכן את בריאותו וחייו ואז קם רעש גדול בעולם היהודי ובהשתדלות מרובה שוחרר בערבות עד למשפט ואח"כ נדונו הוא וחותנו לשנת מאסר. בינתים נפקחו עיני הקנאים לראות את הסכנה לכלל הישוב מהמלשינות הזאת. הבארון<persName> רוטשילד </persName> שלח כסף להוצאות הסניגוריה (ולפי אחת הגירסאות נתן הועד הכללי של "כנסת ישראל" של כוללות האשכנזים, לדרישת הרב הראשי רבי <persName>שמואל סלנט</persName> את הכסף), ובערעור שנתברר בבית-הדין בבירות בוטלה האשמה ובן-יהודה יצא זכאי והמשיך בעבודתו ר.עתונאית והספרותית, וביחוד בחיבור המלון. לשם איסוף כספים וחומר מדעי להוצאת מלונו נסע כמה פעמים לאירופה, רכש התענינות ועזרה גם מצד אנשי מדע לא-יהודים.

 גם בישוב החדש לא היו כולם מרוצים תמיד בעמדתו בענינים צבוריים ומדיניים. בריב בין אכרי המושבות ובין פקידי הבארון עמד לצד הפקידות, כי בלי תמיכת הבארון לא ראה אפשרות קיום והתפתחות לישוב החקלאי, ומשום כך האשימוהו שמכר את עטו בעד התמיכה שהוא מקבל לעתונו מהבארון. בתקופת פולמוס אוגנדה היה הוא בעד <persName>אוגנדה </persName> ובלבד שעם ישראל יגיע לקוממיות מדינית במהרה, ואת דעתו זו הביע במאמריו ובחוברת "המדינה היהודית" (וארשה תרס"ה), שרכשה לו מתנגדים רבים. אולם "במלחמת השפות" עמד בתוקף לצד העברים נגד נדיבי חברת "עזרה" הברלינית, אף כי הם עזרו בהרבה להוצאת הכרכים הראשונים של מלונו בגרמניה והמלחמה בהשפעה הגרמנית היתה גם למורת-רוחו של השלטון הטורקי.

 בראשית מלחמת-העולם א' ניסה לגלות נאמנות לטורקיה ועשה בעתונו תעמולה להתאזרחות היהודים, נתיני ארצות חוץ. אך כשהרגיש כי השלטון הטורקי אינו נותן אימון בו ובחששו למאסר ולרדיפות העלולים לקרב את קצו בטרם ישלים את מלאכתו הגדולה, יצא באייר תרע"ה לאמריקה ושם נשאר עד סוף המלחמה, ניהל תעמולה בעד ארצות ההסכמה נגד גרמניה וטורקיה, השתתף בתעמולת יהודי אמריקה לרכוש את תמיכת ממשלת ארה"ב לענין הציוני. אך בעיקר המשיך בעבודת המלון ואסף הרבה חומר בספריות הגדולות של ניו-יורק. שם הוציא בחוברת


 מיוחדת את מחקרו החשוב "עד אימתי דיברו עברית?"

 בתרע"ט חזר לארץ וזכה לראות את השפה העברית כלשון רשמית במשטר החדש. בנה לו בית בשכונת תלפיות שבירושלים ומצא בסביבה הנהדרה ובהוקרה הכללית שילומים לסבלו הרב בעשרות שנות חיים, מלחמה ומצוקה. היו גם מתנגדים לכמה מחידושיו בלשון ומנין השנים שהנהיג, למן חרבן בית שני ולהצהרת בלפור, לא נתקבלו בצבור. כן היה קיים ניגוד בינו, מעריץ צרפת ותרבותה ורוח חרותה (ששאף לעשותן דוגמה לפרצופה העתיד של האומה היהודאית שתקום מחדש), ובין משכילי ירושלים חניכי האסכולה הברלינית. אך עם כל הניגודים הודו הכל בגודל האיש ומפעלו. הביע מפעם לפעם את דעתו בשאלות השעה בעתון "דאר היום" שיצא בעריכת בנו<persName> איתמר בן אבי</persName> (ראה כרך, ג', עמוד 1352), אך בעיקר המשיך את מפעל חייו ; יסד את חברת "שפתנו" להפצת הדיבור העברי, שימש מזכיר הועד לפתיחת האוניברסיטה, הרחיב את עבודת ועד הלשון והמשיך לעבוד בחיבור המלון, שזכה לראות בחייו את חמשת כרכיו הראשונים מודפסים בהידור רב ומופצים בעולם כולו - עד כי גוע לפתע, אחרי יסורי גסיסה שלא ארכו יותר מרבע שעה, אור ליום כ"ו כסלו תרפ"ג בביתו בתלפיות והובא לקבורה בהר הזיתים.

 ספריו: מפעלו העיקרי <persName>מלון הלשון העברית</persName> <persName>הישנה והחדשה</persName> . ממנו יצאו עד עתה 13 כרכים גדולים מהם 5 בחייו ו-3 אחרי מותו בהוצאת לאנגנשייד בגרמניה, התשיעי והעשירי, (הוא "המבוא הגדול", ששער אחד מתוכו בקיצורים יצא בניו-יורק בשם "עד אימתי דיברו עברית?") וכן ה-11 וה-12 יצאו בירושלים על-ידי "בן-יהודה הוצאה לאור" הכרכים י"ג ט"ו יצאו לאור ע"י חמדה ואהוד בןיהודה בשנים 1950-53 בירושלים.

 ספר ארץ ישראל ירושלים תרמ"ג הלוח לשנת תרמ"ה וספר הלימוד של אשתו דבורה (כמוזכר למעלה); <persName>מקראה</persName> לילדי ישראל וחזיון <persName>החשמונאים </persName> (שניהם בשותפות עם <persName>דוד ילין, (תרמ"ח)</persName> ; מלון של כיס ואח"כ <persName>מלון גדול </persName> עברי-רוסי-אשכנזי (בשותפות עם<persName> יהודה גר</persName> <persName>זובסקי)</persName> ; קובץ מאמרים לקריאה בצרפתית ובערבית; והחוברות המדינה היהודית (למען אוגנדה) <persName>ועברית</persName> ולעזים (ניו-יורק תרע"ח).

 נשארו בכתב-יד: הכרכים להשלמת המלון הגדול (ביניהם כרך <persName>מלואים</persName> וכרך <persName>מלים זרות בלשוננו)</persName> ; <persName>אבות הלשון העברית </persName> שלאחר המקרא (החלק על רבי עקיבא יצא בשנת תש"ו); חומר לדקדוק הלשון העברית ולחקירות לשוניות, ביאורים לתנ"כ, מכתבים; נוסף לכך הוחל בפרסום <persName>כל כתבי אליעזר</persName> <persName>בן-יהודה</persName> על-ידי "בן-יהודה הוצאה לאור" (כרך ראשון: "החלום ושברו" "ישראל בארצו ובלשונו" יצא ב-1941). תרגומיו: <persName>סביב הארץ בשמונים יום</persName> מאת <persName>ז'ול ורן ; איתמר (תרס"ב); מימון המשוגע ונתן</persName> <persName>החכם </persName> מאת <persName>י. זאנגוויל </persName> (תרס"ב); <persName>בסערת המלחמה</persName>

 (תרס"ד);<persName> הנדחים</persName> מאת <persName>ש. ברנר דירון</persName> ; (תרס"ה); <persName>ימי</persName> <persName>פומפיאה האחרונים</persName> מאת <persName>א. ל. בולור</persName> (תרס"ה); <persName>הגנובה</persName> מאת<persName> ויקטור הוגו</persName> (תרס"ה); <persName>אחד מרבים</persName> (זכרונות פרופ' <persName>ב. שץ</persName> (תרס"ו);<persName> גדליה</persName> מאת <persName>קארולין דיטש</persName> (תרס"ז); <persName>נפשות אויבות זו לזו</persName> מאת <persName>פול היאסינט לואזון </persName> (תרס"ז); <persName>טעמה של ההיסטוריה</persName> (ספרו האחרון של מכס נורדאו), ועוד הרבה ספורים ומאמרים משפות שונות שנדפסו בעתוניו ולא יצאו בספרים מיוחדים.

 ספרים עליו ולזכרו:<persName> ספר הזכרון לאליעזר בן</persName> <persName>יהודה</persName> בעריכת<persName> ראובן בריינין </persName> (הוצאת ההסתדרות העברית באמריקה, ניו-יורק תרע"ח): <persName>תולדות אב"י</persName> מאת <persName>איתמר בן אבי</persName> <persName>(בכתב לטיני</persName> , (תרפ"ד); <persName>בן</persName> <persName>יהודה</persName> קובץ בעריבת פרופ'<persName> י. קלוזנר</persName> (ירושלים תרפ"ד);<persName> אליעזר בן יהודה</persName> מאת פרופ' <persName>י. קלוזנר</persName> (הוצאת "לנוער" של הקהק"ל, ירושלים ת"ש); <persName>אבי</persName> מאת<persName> איתמר בן אבי (בכתב לטיני</persName> , תרפ"ד);<persName> בן</persName> <persName>יהודה חייו ומפעלו</persName> מאת <persName>חמדה בן-יהודה</persName> (ירושלים 1940); <persName>אליעזר בן-יהודה</persName> (הוצאת "ספרית ראשונים" של התאחדות בני הישוב, תל-אביב כסלו תש"ג), והרבה מאמרים בעתונות העברית הלועזית.

 על שמו נקראת : המושבה <persName>אבן-יהודה</persName> בשרון הצפוני ושמות רחובות בערי הארץ.

 צאצאיו (מאשתו הראשונה): <persName>איתמר</persName> (ראה, כרך ג' עמוד 1352),<persName> ימימה ; עטרה ; שלומית ; אביחיל.</persName>

 (מאשתו השניה): <persName>דבורה</persName> ז"ל; <persName>אהוד </persName> (העוזר העיקרי בהוצאת המלון); <persName>עדה; דולה ; זלפה.</persName>

</p></div>
         <div type="bibliogrphy">
            <listBibl>
<bibl>Volume: #4 ,Page: 1602 ,URL: http://www.tidhar.tourolib.org/tidhar/view/4/1602</bibl><bibl>Volume: #4 ,Page: 1603 ,URL: http://www.tidhar.tourolib.org/tidhar/view/4/1603</bibl>
<bibl>Volume: #4 ,Page: 1604 ,URL: http://www.tidhar.tourolib.org/tidhar/view/4/1604</bibl>
<bibl>Volume: #4 ,Page: 1605 ,URL: http://www.tidhar.tourolib.org/tidhar/view/4/1605</bibl>
<bibl>Volume: #4 ,Page: 1606 ,URL: http://www.tidhar.tourolib.org/tidhar/view/4/1606</bibl>
<bibl>Volume: #4 ,Page: 1607 ,URL: http://www.tidhar.tourolib.org/tidhar/view/4/1607</bibl>
<bibl>Volume: #4 ,Page: 1608 ,URL: http://www.tidhar.tourolib.org/tidhar/view/4/1608</bibl>
<bibl>Volume: #4 ,Page: 1609 ,URL: http://www.tidhar.tourolib.org/tidhar/view/4/1609</bibl>
<bibl>Volume: #4 ,Page: 1610 ,URL: http://www.tidhar.tourolib.org/tidhar/view/4/1610</bibl>
<bibl>Volume: #4 ,Page: 1611 ,URL: http://www.tidhar.tourolib.org/tidhar/view/4/1611</bibl>
<bibl>Volume: #4 ,Page: 1612 ,URL: http://www.tidhar.tourolib.org/tidhar/view/4/1612</bibl>
<bibl>Volume: #4 ,Page: 1613 ,URL: http://www.tidhar.tourolib.org/tidhar/view/4/1613</bibl>
<bibl>Volume: #4 ,Page: 1614 ,URL: http://www.tidhar.tourolib.org/tidhar/view/4/1614</bibl>
<bibl>Volume: #4 ,Page: 1615 ,URL: http://www.tidhar.tourolib.org/tidhar/view/4/1615</bibl>
<bibl>Volume: #4 ,Page: 1616 ,URL: http://www.tidhar.tourolib.org/tidhar/view/4/1616</bibl>
            </listBibl>
         </div>
      </body>
  </text>
</TEI>
