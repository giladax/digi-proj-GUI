<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2163 ,URL: http://www.tidhar.tourolib.org/tidhar/view/5/2163</bibl><bibl>Volume: #5 ,Page: 2164 ,URL: http://www.tidhar.tourolib.org/tidhar/view/5/2164</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליעזר ברוקנר</persName>

</head>
         <div><p> נולד בעיר וולברום, פלך קילצה בפולין, בשנת תרכ"ד (1864) לאביו ר' <persName>אברהם מרדכי,</persName> ממשפחת למדנים וחסידים (נפטר ה' סיון תרס"ט), ולאמו<persName> רחל</persName> לבית <persName>גוטליב.</persName>

 למד בחדרים ובבית-המדרש והשתלם בידיעות כלליות. נשא לאשה את <persName>פרומה</persName> בת<persName> צבי וגיטה לאנגר,</persName> ממשפחת תעשיינים עשירים ונודעים בנדבנותם בפולין. מקודם היה לו בית-מסחר בכפר, שם החזיק בביתו ספריה גדולה של ספרי תלמוד והלכה וקבלה וחסידות, והיה קובע יום-יום שעות ללימוד תורה מבעוד לילה עד לתפלת שחרית ורק אח"כ פנה לעסקי הפרנסה, וגם בשעות הפנאי ביום היה הוגה בספריו ומתעלה מעל לעסקי החולין. כן היה בכל הסביבה המנוי היחיד על העתון היומי העברי "הצפירה" וקיבל בסבר פנים יפות את הבאים בביתו לקרוא את העתון.

 בכפר הצטיין גם באומץ ובגבורה. פעם נתרבו שם מעשי הגניבות והתושבים הוכרחו לשמור בלילות, אך ללא הצלחה לתפוס את הגנבים. והנה באחד מלילות החורף, כשבעל הבית הנוצרי היה בביקור אצל ר' אליעזר ושיחקו בקלפים (הן אתו לא יכול ר' אליעזר לשוחח בתורה ובחסידות) נשמע קול כלי-פריצה מועסקים

 בקדיחת חור בקיר החנות הנעולה. ר' אליעזר נטל את אקדוחו שהחזיק בלי רשיון והמתין בחנות עד שהגנבים יגמרו את מלאכתם בחוץ. כשנקדח החור בגודל מספיק ואחד מהכנופיה הכניס את ראשו לשם כניסה אל החנות ירה בו ר' אליעזר ופצעו בחטמו. הפצוע וחבריו ברחו ועקבות הדם של הפצוע, שנשארו בשלג הוליכו אליו את המשטרה וכך נתפסה כל הכנופיה ולאות תודה והוקרה קיבל ר' אליעזר רשיון להחזיק אקדח.


 לאחר זמן התישב בעיר מיסלוביץ שבאזור המכרות בשלזיה הפולנית. ניהל את מסחרו בהצלחה ולקוחותיו, רובם עובדי המכרות, כיבדוהו בשל ישרו, וליהודים היה מוכר במחיר הקרן. השתתף ביסוד אגודת "המזרחי" בעירו, נבחר ליושב-ראשה והכניס את התלהבותו החסידית לפעולה הציונית. במלחמת העולם הראשונה, כשגברו התלונות על "נכבדים" שבעדה היהודית, שמנצלים לעסקים לא-כשרים את חלוקת מצרכי המזון שהשלטונות סיפקו להקלת המצוקה, פתח בחסות "המזרחי" מחסן קואופרטיבי לצרכי אוכל וארגן את הדולוקה בשמירת זכויות דלת העם. אח"כ יסד ביתתמחוי להזנת ילדי עניים בלי תשלום ובי"ס דתי-לאומי, שהשפה העברית תפסה בו מקום מרכזי.

 אחרי המלחמה התמסר ביתר מרץ לפעולות למען בנין הארץ ועידוד העליה, ואף בנו בכורו שמעון מאיר היה בין העולים הראשונים. באדר תרפ"א נתאלמן, ומאז גברה שאיפתו לעלות גם הוא, ובתרפ"ד נענה בשמחה לקריאת בנו, עלה ארצה עם בנו ובתו הצעירים והשתקע בירושלים. גם כאן פעל במידת יכלתו למען בנין הארץ וקירוב לבבות לשאיפות האומה וקדשיה, ובמהומות תרפ"ט עמד בראש מגיני ימין משה ויריות רובהו לא החטיאו את המטרות הרבות בין הפורעים.

 כמו אביו ואבי אביו, שהיו בעלי-תפלה ומזמרים נודעים בחצרות האדמו"רים בפולין, כך נהג גם הוא בפולין ואח"כ בירושלים בשבתות ובחגים בבית האדמו"ר מדרוהוביץ' ועורר התפעלות בניגוניו החסידיים.

 נפטר בירושלים בליל ט"ו אדר תרצ"ג ונקבר בהר הזיתים.

 צאצאיו:<persName> מאיר שמעון גשורי </persName> (סופר וחוקר הנגינה החסידית, פקיד במשרד המסחר והתעשיה של ממשלת ישראל), <persName>יוסף ישראל </persName> (חבר מושב כפר-הרואה), רבקה אשת <persName>קליין </persName> (אכרה בבית-עובד מומחית בענף הלול). <persName>צבי הירש</persName> מיאבורז'נה<persName> ורייזל</persName> אשת<persName> פיוטרקובסקי</persName> נספו נספו בידי הנאצים בפולין, אך כל ילדיהם שרדו והשתרשו בארצנו.

</p></div>
         <div type="bibliogrphy">
            <listBibl>
<bibl>Volume: #5 ,Page: 2163 ,URL: http://www.tidhar.tourolib.org/tidhar/view/5/2163</bibl><bibl>Volume: #5 ,Page: 2164 ,URL: http://www.tidhar.tourolib.org/tidhar/view/5/2164</bibl>
            </listBibl>
         </div>
      </body>
  </text>
</TEI>
