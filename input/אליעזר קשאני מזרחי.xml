<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2534 ,URL: http://www.tidhar.tourolib.org/tidhar/view/6/2534</bibl><bibl>Volume: #6 ,Page: 2535 ,URL: http://www.tidhar.tourolib.org/tidhar/view/6/2535</bibl>
<bibl>Volume: #6 ,Page: 2536 ,URL: http://www.tidhar.tourolib.org/tidhar/view/6/2536</bibl>
<bibl>Volume: #6 ,Page: 2537 ,URL: http://www.tidhar.tourolib.org/tidhar/view/6/2537</bibl>
<bibl>Volume: #6 ,Page: 2538 ,URL: http://www.tidhar.tourolib.org/tidhar/view/6/2538</bibl>
<bibl>Volume: #6 ,Page: 2539 ,URL: http://www.tidhar.tourolib.org/tidhar/view/6/2539</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אליעזר קשאני-מזרחי</persName>

</head>
         <div><p> נולד בפתח-תקוה, א' ניסן תרפ"ג (8.3.1923). לאביו <persName>בן-ציון</persName> ולאמו<persName> מלכה</persName> (למשפחת רבנים מירושלים).

 למד בבית הספר "נצח ישראל" בפ"ת וכבר מנעוריו יצא להשתכר את לחמו. עזר לאביו בצבעות ועסק גם במלאכות אחרות, לטוש יהלומים וכו'. אל שורות האצ"ל לא קרב בתקופה הראשונה ולחברו הטוב גילה בתקופה יותר מאוחרת, כי בשנים הראשונות כמעט לא ידע "אצ"ל" - מהו. ידועה רק העובדה שעוד בשנת 1941 לערך הוזמן להופיע לפני ועדת קבלה והתוצאה

 היתה שלילית. הוא לא הצטרף, אולם את לב אנשי המחתרת לקח ע"י התנהגותו המיוחדת במינה, רצופת יושר, בחברה בה הוא נמצא.

 בימי 1943 לערך התרכזה ב"מכבי הצעיר" בפ"ת חבורת בחורים שהצטרפה למחתרת, בתגובה על כך החלה מצד צמרת המכבי שלשלת רדיפות חברים אף גורשו ממועדון התנועה. וכאן התערב אליעזר בצורה מענינת ויפה. הוא היה ראש קבוצת הסדרן. על אצ"ל לא ידע הרבה וגם לא אהד לו במיוחד, אך העוול, עוול של גרוש אדם ממועדון בפומבי פגע בחוש היושר שבו. והוא הביע את מחאתו בפומבי, ואחר חלופי דברים וקטטה הפך גם הוא ל"חשוד".

 רודף צדק היה כל חייו ועמד תמיד לימין אלה שנרדפו ע"י חזקים מהם.

 ב-7 לספטמבר 1944 צריך היה להופיע בפני "ועדת קבלה" לשם ברור, לאחר שכמה פעמים ענה תשובות שליליות. אך יומים לפני כן ב-5/9/44 נערך בפ"ת העוצר הידוע, אליעזר לא היה ברשימה, אך בחקירה השניה הכללית ע"י הקצין הבריטי <persName>וילקינס </persName> הוכנס לרשימת ה"חשודים" והועבר לסרונה, ובלטרון מתחילה פרשתו השניה של <persName>אליעזר קשאני.</persName>

 כאמור, דעה פוליטית לא נתגבשה בו, הוא גם לא הרבה להרהר ולהתעמק בבעיה, מלחמת המחתרת היתה אז בשלביה הראשונים וטרם סחפה אז בהמונים את כל הנוער. גם אליעזר לא היה אז ביניהם, אך בבואו למחנה ובהיותו בין הבחורים, ובנשמו יום יום את אוירת השנאה לאויב, העוצר, אוסר, כולא, מדכא ומנוון את העם בתפוצות ואת אויר האהבה למולדת וגאוה לאומית, הפך אליעזר אדם חדש. הוא אהב את הבחורים ונתאהב בהם. חלק אתם את פתו ומגדנותיו ושתה בצמא את דבריהם.

 באריתריאה הוא נכנס רשמית לשורות "הארגון הצבאי הלאומי", משתייך לאחת היחידות, שומע הרצאות ומתמזג בחיי החברה. טוב לבו, יושרו, נכונותו לעזור - הנם הופעה מיוחדת במינה ורק אלה שהיו אתו שם בגולה - הם ידעו להעריך מי היה ומה היה אליעזר.

 הוא משתחרר בפברואר 1945 יחד עם 16 גולים אחרים ומסתכן עם שלשה חברי ארגון אחרים בהעברת כתבי יד ארצה. עם בואו לארץ הוא מחפש קשר. הוא מוצא את הקשר. הוא מצטרף למשפחה הלוחמת, מתחיל כטירון והוא אז מעבר לגיל העשרים.

 מפקדיו וחבריו למדו להעריך הערכה מלאה בחור פשוט וטהור זה. הם ראו לפניהם אדם, טוב לב ואציל, ישר ואוהב אדם, בז למות ותאב חיים. את פקודת מפקדיו קבל ללא הסוס. בשלימותו עם עצמו ובנכונותו לויתור על אושר פרטי היה סמל ודוגמא.

 עבד במחסני הנשק של הארגון, ובשרות הידיעות נגד המשטרה. כמה חדשים לפני מותו הוא מתקבל לקורס מפקדים, אך אינו מסיים אותו, בי בינתים יצא לפעולה אשר הביאתהו אל גרדום.

 הוא יצא עם שוט בידו, להלקות את האויב. הקלגסים הבריטיים החליטו להשפיל את לוחמי המחתרת


 ולפסוק מלקות לצעירים שנתפסו בהדבקות כרוזים. אצ"ל התרה והזהיר כי על "משפטים" כאלה יענה בשפטים ובשוטים. הבריטים היו אכולי "תסביך" הפרסטיג'ה. לוחמי המחתרת ענו את התשובה המתאימה. קצינים וסמלים הוכו ברחבי הארץ, ה"פרסטיג'ה" הבריטית היתה ללעג.

 אולם חמשה נתפשו בפעולה זו. <persName>אליעזר קשאני, יחיאל</persName> <persName>דרזנר</persName> (דב רוזנבאום) <persName>מרדכי אלקחי, אברהם מזרחי</persName> (אשר נורה ונרצח ע"י הקלגסים)<persName> וחיים גולובסקי.</persName>

<persName>אברהם מזרחי</persName> מת מפצעיו השותתים, היתר עונו ענויים אכזריים, עורם נחתך, ראשיהם נופצו, לסתותיהם שוברו.<persName> אליעזר</persName> נפגע במיוחד. שתי ידיו נשברו וכאביו היו איומים.

 ואחר - בא ה"משפט", <persName>אליעזר, יחיאל ומרדכי</persName> "נדונו" למות. <persName>חיים</persName> , הצעיר ביניהם "נדון" למאסר עולם.

 הם לא בקשו חנינה. הם לא הגישו "ערעור לפני מועצת המלך", הם לא חתמו על מסמכי בקשה. עורך הדין שהפציר<persName> באליעזר</persName> להתחשב בהוריו ובמשפחתו ובחייו ענה תשובה ברורה וכה אפיינית לו: "הצרה היא שאנו מרבים לחשוב על עצמנו וממעטים לחשוב על עמנו. לא אחתום".

 תקופתו האחרונה היתה שרשרת של סבל עמוק ותהלה. כאביו עצמו, ידיו השבורות, ללא טפול, ללא תחבושת מתאימה, ענוהו ענויים נוראים. חבריו חרקו שן למראה יסוריו, עשרים וארבע שעות ביממה, ללא שינה.

 ימי בקורים. אבא ואמא מבקרים. הוא עושה הכל למען לא ידעו מה רבים כאביו. הוא מחייך אליהם. הם רואים את ידו הנפוחה, הם שואלים על מצבה. תשובתו - חיוך: "לא כלום". הוא מנועע את היד, כדי לשכנעם כי "הכל בסדר" ובאותו זמן נאנק ביסוריו. הוא אינו שוכח את הבית, מתענין במצב המשפחה, בכל. מבטיח כי הכל בסדר : "אל תדאגו, עוד יהיה טוב".

 בתקופה האחרונה הוא מותקף שגרון קשה, אין הוא יכול כמעט לזוז, חבריו נאלצים להחזיק בו בצאתו אל תא הבקורים.

 הועלה לגרדום אור ליום כ' ניסן תש"ז (16.4.47) בכלא עכו יחד עם<persName> דב גרונר, מרדכי אלקחי, יחיאל</persName> <persName>דרזנר</persName> - בשירת "התקוה" על שפתיו.

 באותו יום הוא הועבר לקבורה לצפת.

</p></div>
         <div type="bibliogrphy">
            <listBibl>
<bibl>Volume: #6 ,Page: 2534 ,URL: http://www.tidhar.tourolib.org/tidhar/view/6/2534</bibl><bibl>Volume: #6 ,Page: 2535 ,URL: http://www.tidhar.tourolib.org/tidhar/view/6/2535</bibl>
<bibl>Volume: #6 ,Page: 2536 ,URL: http://www.tidhar.tourolib.org/tidhar/view/6/2536</bibl>
<bibl>Volume: #6 ,Page: 2537 ,URL: http://www.tidhar.tourolib.org/tidhar/view/6/2537</bibl>
<bibl>Volume: #6 ,Page: 2538 ,URL: http://www.tidhar.tourolib.org/tidhar/view/6/2538</bibl>
<bibl>Volume: #6 ,Page: 2539 ,URL: http://www.tidhar.tourolib.org/tidhar/view/6/2539</bibl>
            </listBibl>
         </div>
      </body>
  </text>
</TEI>
