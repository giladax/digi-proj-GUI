<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 893 ,URL: http://www.tidhar.tourolib.org/tidhar/view/2/893</bibl><bibl>Volume: #2 ,Page: 894 ,URL: http://www.tidhar.tourolib.org/tidhar/view/2/894</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלישבע גיסין-אפרתי</persName>

</head>
         <div><p> נולדה בסטארו-ביחוב, פלך מוהילב, רוסיה הלבנה, בשנת תרמ"ז (1887), לאביה <persName>אפרים </persName> (אבי בית גיסין שבפתח-תקוה) ולאמה<persName> חיה רחל לאה</persName> בת הרב<persName> זאב</persName> <persName>קרוטקין.</persName> גדלה באוירה ארצישראלית בבית הוריה. כי עוד בילדותה החלה עלית אחיה ואחיותיה ארצה והכנת משק המשפחה וביתה בפתח תקוה. למדה בחדר יחד עם הנערים תנ"ך ודקדוק וכתיבה עברית נכונה

 כהכנה לחיים בארץ.

 בשנת תרנ"ט עלתה ארצה עם הוריה ואחיותיה הבכירות והתישבו בביתם הגדול אשר בקצה המושבה בדרך יפו, שכבר נבנה על-ידי האחים שהקדימו לעלות.


 למדה בבית-הספר מיסודו של הבארון <persName>בנימין רוטשילד</persName> . עברית למדה מפי המורה <persName>אליהו ספיר</persName> בתנאים פרימיטיביים, בלי ספרי-לימוד, ואת רוב השיעורים הוכרחו להעתיק מעל הלוח. לעומת זה התנהלו השיעורים הצרפתיים בשפע והידור על-ידי המנהלת מרת<persName> פארב</persName> , שחילקה ספרים בכל המקצועות בצרפתית ובמחסן שבמרתף היו ארגזים מלאים מכשירי פרבל ושאר אמצעי-לימוד חדישים - הכל בצרפתית, ולא פעם הרגישה אלישבע קנאה לשפה העברית ולכבודה והשתוקקה שמכשירים אלה ישמשו לחינוך הפעוטות בעברית, אלא שהמנהלת והפקידות ראו את ההוראה בעברית כ"רע הכרחי" שבגלל קנאותם של התושבים אי אפשר לוותר עליו, אך לא כדאי לעזור בכך.

 בגלל ריב בין הפקידות ובין בית גיסין גורשה מבית-הספר. המשיכה ללמוד בראשון לציון, ביקרה בגן-הילדים של המושבה (הראשון בארץ ובעולם בעברית, בהנהלת <persName>אסתר שפירא</persName> ) והתאמנה בהוראה. באייר תרס"ג הוזמנה ירושלימה לפתוח את גןהילדים העברי הראשון בעיר, מיסודם של "בני ברית" וחברת "עזרה". כל זמן עבודתה בירושלים גרה בבית <persName>דוד ילין</persName> (שבנו <persName>אבינועם</persName> , הי"ד, היה אחד מחניכיה) וקיבלה ממנו עזרה בשאלות לשוניות. כן הוסיפה להשתלם במשנה ובספרות עברית מפי<persName> יוסף</persName> <persName>בר"נ מיוחס</persName> והשתלטה גם בצרפתית ובגרמנית ובנגינה. במשך הזמן התפתח הגן והתגבר על הקשיים המיוחדים שבירושלים (ה"חרם" מצד החרדים הקנאים, בליל לשונות בפי הילדים, ועוד), ונוספו עוד גנים בעיר ואח"כ ביתר המקומות בארץ. אחרי שהתחילה את עבודתה, שלפי הדוגמה הצרפתית מראשון-לציון היתה בנויה בעיקר על מכשירי פרבל ופסטלוצי לפיתוח ההסתכלות והפעילות, למדה מהנסיון את החשיבות החיונית שבפיתוח הרוח, שלשם כך נחוצים שירים וסיפורים על רקע החיים העבריים שבארץ ואי אפשר להסתפק בתרגומים וחיקויים ליצירות שצמחו על קרקע זר, - ובכיוון זה פעלה והדריכה את הגננות הראשונות שהצטרפו אליה. חיברה שירים וסיפורים ומהם שלחה, לפי הזמנה, לסמינריון הגננות בוארשה.

 כשנתגלו נטיות לקצץ במפעל החינוך העברי ולהתחיל בצמצום הגנים, עזבה את ירושלים בתור מחאה, נסעה לבקר את אחיה במוהילב שברוסיה, ובזמן שהותה שם השתתפה בפעולות חברת "עבריה" וערכה שיחות והרצאות על תחית הארץ והשפה.

 בהיותה ברוסיה נשלחה אליה שמה הזמנה מאת הפקידות לבוא ולפתוח גן-ילדים בפתח תקוה, ובשנת תרס"ט החלה לעבוד במושבה בגן-הילדים וביסוד אגודת "עבריה" ושיעורי-ערב וביתר הפעולות להשלטת הדיבור העברי והתרבות העברית.

 בתרע"ב נישאה <persName>ליקותיאל משה אפרתי </persName> (לפנים <persName>שרויט</persName> ) יליד בריינסק, פלך גרודנה, מתלמידי ישיבת הרב<persName> יצחק יעקב ריינס</persName> בלידה, שעלה ארצה כחלוץ.

 המשיכה בפעולות צבוריות כלוחמת לשויון זכות האשה, צירה לאספת-הנבחרים הראשונה, ביסוד ויצ"ו, בעזרה סוציאלית, ובזמן האחרון בהנהלת גמ"ח "בנות התקוה".

 בנותיה: <persName>אסתר</persName> אשת<persName> יוסף</persName> בן <persName>אהרן מרקוס, גאולה</persName> אשת<persName> יהושפט גורדון</persName> (שתיהן בפ"ת), <persName>שפרה</persName> אשת <persName>הרצל</persName> <persName>וישניוב</persName> (בקיבוץ שריד, היה סרג'נט בבריגדה העברית), <persName>אפרת</persName> אשת <persName>עודד מנהיימר</persName> (בקיבוץ גשר).

</p></div>
         <div type="bibliogrphy">
            <listBibl>
<bibl>Volume: #2 ,Page: 893 ,URL: http://www.tidhar.tourolib.org/tidhar/view/2/893</bibl><bibl>Volume: #2 ,Page: 894 ,URL: http://www.tidhar.tourolib.org/tidhar/view/2/894</bibl>
            </listBibl>
         </div>
      </body>
  </text>
</TEI>
