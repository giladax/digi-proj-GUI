אלכסנדר הרכבי

Volume: #12 ,Page: 4081 ,URL: http://www.tidhar.tourolib.org/tidhar/view/12/4081


 תוספות: 

 (תקונים והוספות לערך שלו בכרך י"ב עמוד 4080)

 ד"ר צבי הרכבי , אשר היה הראשון שהעלה מחדש את דמותו שנשכחה של הבילואי אלכסנדר הרכבי, בדק שוב וחקר בתולדותיו ועלה בידו לקבוע פרטים ועובדות שנשמטו בערכו הנ"ל, והרי הם לקמן:

 1. היה בן למשפחת הרכבי , שכל בניה הם מצאצאי אבי-המשפחה ר' גרשון הרכבי  מנאווארדוק, תלמיד הגר"א, שעלה עם עליית "חזון ציון" של הפרושים לצפת בתקע"ט (1819).

 2. עלה מאודיסה. היה אחי-אשת מינץ . אשתו היתה בתו של שמעון קלינסקי וממנה היו לו שני ילדים. את אשתו וילדיו השאיר בעלותו לא"י אצל חותנו.

 3. עלה עם הביל"ואים לא יאוחר משנת תרמ"ג (1883) בהתעכבם בקושטא.

 4. בקיץ תרמ"ד (1884) היה ברוסיה, ביקר במינסק. ב-24.8.1884 הוא כותב מיפו בשם הביל"ואים מכתב לישראל משה מאירסון מראשי חובבי ציון בוורשה, שעמו התכתב.

 5. הוא-הוא שהיה פועל ואח"כ מן המתנחלים בראשון-לציון. גם נטע כרם בה. אחד מי"ג בני ביל"ו שהתאחזו בראשון-לציון, מתוך נ"ג מהם שעלו לארץ בכלל.

 6. בתרמ"ה (1885) יוצא לזמן קצר בשליחות הביל"ואים לרוסיה להזעיק עזרה.

 7. באותה שנה הוא עובד כסוכן ביפו של בימ"ס באודיסה לייבוא סחורות מרוסיה לא"י.

 8. היה אחד מחבריו הקרובים של אברהם סולו מיאק (אח"כ מזכיר הקונסול הרוסי בירושלים. ראה כרך א', עמוד 277).

 9. לפני המלחמה העולמית הראשונה עבד בדפוס ברוך רוהלד בירושלים, והוא מן המשתתפים (בעילום שמו) בעתון "אונזער ברודער" ביידיש שנדפס בדפוס רוהלד שבו הוא עובד, בעריכת שמואל טיקטין (עד תשכ"ג היה חי בניו-יורק). העתון היה בלתי מפלגתי. התחיל להופיע בה' בסיון תרע"א (1.1.1911) והופיע במשך שנה ורבע בהפסקות (גליו


 נות נמצאים ב"בית הלבנון", בידי מר זלמן פבזנר בתל-אביב).

 10. בסמוך למלחמת העולם הראשונה (1914) נסע עם אשתו השניה (ילידת הארץ, חשוכת בנים) לביקור בארצות-הברית לקרובו אלכסנדר הרכבי (בעל המילונים - אנגלית-עברית-יידיש, תירגום אנגלי לתנ"ך, מחבר למעלה מ-80 חיבורים לאלף בינה את היהודים המהגרים). ושם נפטר ואבד זכרו.

Volume: #14 ,Page: 4550 ,URL: http://www.tidhar.tourolib.org/tidhar/view/14/4550
