<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #12 ,Page: 4080 ,URL: http://www.tidhar.tourolib.org/tidhar/view/12/4080</bibl><bibl>Volume: #12 ,Page: 4081 ,URL: http://www.tidhar.tourolib.org/tidhar/view/12/4081</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלכסנדר הרכבי</persName>

</head>
         <div><p> בשנת תרמ"ג (1883) הגיע לארץ והצטרף לחבריו הבילויים, אחרי שהותו חדשים מספר באיסטמבול ופעילותו שם בתחנת המעבר של הבילויים מרוסיה לארץ, וכפי שנודע ממכתב <persName>הרי"מ פינס</persName> לבילויים מר"ח מרחשון תרמ"ד נשאר שעונו של הרכבי בעבוט באיסטמבול בשל חובות הבילויים. לפי זה יש להניח, שנולד בסביבת שנת תר"כ (1860), או קצת קודם לכן.

 משם-משפחתו<persName> הרכבי</persName> יש להסיק, שהיה ממשפחת הרב <persName>גרשון הרכבי</persName> , מאבות הישוב האשכנזי מתלמידי הגר"א בארץ, שעלה בשנת תקע"ט (1819) (ראה ערכו כרך ה', עמוד 2276), וכמשוער נולד אי-שם בפלך מינסק שברוסיה הלבנה, אולי בנובהרידוק, מקום הפעולה העסקית והרבנית של ראשוני משפחת <persName>הרכבי.</persName>

 מרמזי הידיעות מפעולות בני בילו בארץ נראה, שהוא היה בין העובדים במקוה ישראל וחי חיי צער ודחקות משכרם הדל בקומונה שלהם בפרדס <persName>אנטון איוב.</persName> גורש מן העבודה עם יתר החברים, וב"כתבים לתולדות חבת ציון" נדפס העתק המכתב ברוסית, ששלח <persName>הרכבי</persName> (מתאריך 24.8.1884 מיפו) אל<persName> י. מאירסון</persName> (אולי מראשי הפקידות של חברת יק"א), בו מתלונן מרה על המצב חסר-התקוה של הבילויים ומבקש<persName> ממאירסון </persName> שישתדל בעדם אצל "חובבי ציון" באודיסה, שישלחו להם כסף להוצאת הדרך ליציאה מן הארץ.

 לרשומות מהימים ההם נתגלגלה יריעה על יציאתו מן הארץ, אך ב"ספר ראשון לציון" מוזכר השם <persName>אלכ</persName> <persName>סנדר הרכבי</persName> על איש שבא מאודיסה והיה בראשון לציון פועל ואח"כ אכר ; ובמקום אחר באותו ספר מוזכר בין המתנהלים הבילויים בראשון לציון בתקופת היסוד ושטח אחוזתו 100 דונם ; ואילו בעוד מקום אחר בספר נמנה בין מתנחלי העליה השניה (למושבה ראשון לציון) מגלות רוסיה, בשנת תרמ"ו, שהפקידות של הבארון מכרה להם קרקע במזומנים במחיר הקרן,<persName> ואלכסנדר</persName> <persName>הרכבי</persName> קנה 200 דונם. ושוב ממקום אחר באותו ספר


 וממקורות אחרים ידוע על הבילויי <persName>אלכסנדר הרכבי,</persName> שבשנים תרמ"ה-מ"ו עבד בשרות מסחרי אצל הבילויי <persName>יעקב הרצנשטיין</persName> (ראה כרך ב', עמוד 849), שאחרי צאתו לרוסיה חזר לארץ כבעל הון ועסק ביפו במסחר ובבנקאות. אחד מענפי מסחרו היה יצוא צימוקים. בענף זה עבד אצלו<persName> אלכסנדר הרכבי </persName> בקניית הצימוקים מכורמי חברון, יריחו, א-סאלט שבעבר הירדן ועוד ובהובלתם על גבי גמלים באלפי שקים ליפו, ומשם נשלחו באניות לאירופה. צירוף הרשומות הללו יכול להתיישב אולי כך: בתרמ"ד נרשם <persName>הרכבי </persName> בין הבילויים שנתקבלו להתנהל בראשון לציון והוקצב לו שטח בגודל 100 דונם, אך לא השיגה ידו לעמוד בתנאי התשלום והסתלק מזכותו, ואולי אף יצא לזמן-מה לרוסיה, חזר והביא אתו קצת כסף, ועוד השתכר כספים אצל הרצנשטיין, ובתרמ"ו רכש 200 דונם בראשון לציון, ולפי המקורות אף נטע כרם.

 למרבה הפלא אין כל ידיעות על המשך חייו בראשון לציון ועל פעילות בחייה החברתיים.

 לאחר למעלה מ-20 שנה שוב מופיע השם <persName>אלכסנדר</persName> <persName>הרכבי</persName> בזכרונו של מדפיס זקן בירושלים, שאדם זה היה פועל בדפוס של אביו בשנים תרס"ח-תרס"ט, והיה מעורב עם המשכילים ועסקני הישוב החדש והעליה השניה והצטיין במידות טובות בתור בר-אוריין, חרוץ, ישר, רגיש, אידיאליסט, חביב על יודעיו ונאמן לריעיו, והיה אחד מעורכיו של שבועון אידי בשם "דער ברודער" או "אונזער ברודער", שיצא ממנו גליון אחד בלבד. כן יודע אותו מקור לספר, שזמן מועט לפני פרוץ מלחמתהעולם הראשונה יצא האיש עם אשתו בת הארץ לביקור או לניסוי-מזל באמריקה, שם היה לו קרוב-משפחה" בניו-יורק, הלא הוא הבלשן הידוע<persName> אלכסנדר הרכבי </persName> ומאז נעלמו עקבותיו, וכפי המשוער שבק חיים באמריקה בשנות המלחמה, ובנים לא היו לו ולא נשאר מי שישמור את זכרו.

 אין לדעת, אם הבילויי ופועל הדפוס הם איש אחד או שני אנשים שונים בעלי שם דומה באותה משפחה. על כל פנים, אף אם היו שני אנשים, ראויה פרשת החיים והפעולות של כל אחד מהם להשמר לזכרון בין תולדות חלוצי הישוב ובוניו, ועל אחת כמה וכמה אם בכל הגלגולים הללו עבר איש אחד מתוך דביקותו בארץ.

</p>
<p>

 תוספות: 

 (תקונים והוספות לערך שלו בכרך י"ב עמוד 4080)

 ד"ר<persName> צבי הרכבי</persName> , אשר היה הראשון שהעלה מחדש את דמותו שנשכחה של הבילואי <persName>אלכסנדר הרכבי,</persName> בדק שוב וחקר בתולדותיו ועלה בידו לקבוע פרטים ועובדות שנשמטו בערכו הנ"ל, והרי הם לקמן:

 1. היה בן למשפחת <persName>הרכבי</persName> , שכל בניה הם מצאצאי אבי-המשפחה ר' <persName>גרשון הרכבי </persName> מנאווארדוק, תלמיד הגר"א, שעלה עם עליית "חזון ציון" של הפרושים לצפת בתקע"ט (1819).

 2. עלה מאודיסה. היה אחי-אשת<persName> מינץ</persName> . אשתו היתה בתו של <persName>שמעון קלינסקי</persName> וממנה היו לו שני ילדים. את אשתו וילדיו השאיר בעלותו לא"י אצל חותנו.

 3. עלה עם הביל"ואים לא יאוחר משנת תרמ"ג (1883) בהתעכבם בקושטא.

 4. בקיץ תרמ"ד (1884) היה ברוסיה, ביקר במינסק. ב-24.8.1884 הוא כותב מיפו בשם הביל"ואים מכתב <persName>לישראל משה מאירסון</persName> מראשי חובבי ציון בוורשה, שעמו התכתב.

 5. הוא-הוא שהיה פועל ואח"כ מן המתנחלים בראשון-לציון. גם נטע כרם בה. אחד מי"ג בני ביל"ו שהתאחזו בראשון-לציון, מתוך נ"ג מהם שעלו לארץ בכלל.

 6. בתרמ"ה (1885) יוצא לזמן קצר בשליחות הביל"ואים לרוסיה להזעיק עזרה.

 7. באותה שנה הוא עובד כסוכן ביפו של בימ"ס באודיסה לייבוא סחורות מרוסיה לא"י.

 8. היה אחד מחבריו הקרובים של<persName> אברהם סולו</persName> <persName>מיאק</persName> (אח"כ מזכיר הקונסול הרוסי בירושלים. ראה כרך א', עמוד 277).

 9. לפני המלחמה העולמית הראשונה עבד בדפוס <persName>ברוך רוהלד</persName> בירושלים, והוא מן המשתתפים (בעילום שמו) בעתון "אונזער ברודער" ביידיש שנדפס בדפוס<persName> רוהלד</persName> שבו הוא עובד, בעריכת <persName>שמואל</persName> <persName>טיקטין</persName> (עד תשכ"ג היה חי בניו-יורק). העתון היה בלתי מפלגתי. התחיל להופיע בה' בסיון תרע"א (1.1.1911) והופיע במשך שנה ורבע בהפסקות (גליו


 נות נמצאים ב"בית הלבנון", בידי מר זלמן פבזנר בתל-אביב).

 10. בסמוך למלחמת העולם הראשונה (1914) נסע עם אשתו השניה (ילידת הארץ, חשוכת בנים) לביקור בארצות-הברית לקרובו <persName>אלכסנדר הרכבי</persName> (בעל המילונים - אנגלית-עברית-יידיש, תירגום אנגלי לתנ"ך, מחבר למעלה מ-80 חיבורים לאלף בינה את היהודים המהגרים). ושם נפטר ואבד זכרו.

</p></div>
         <div type="bibliogrphy">
            <listBibl>
<bibl>Volume: #12 ,Page: 4080 ,URL: http://www.tidhar.tourolib.org/tidhar/view/12/4080</bibl><bibl>Volume: #12 ,Page: 4081 ,URL: http://www.tidhar.tourolib.org/tidhar/view/12/4081</bibl>
            <bibl>Volume: #14 ,Page: 4549 ,URL: http://www.tidhar.tourolib.org/tidhar/view/14/4549</bibl></listBibl>
         </div>
      </body>
  </text>
</TEI>
