<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2706 ,URL: http://www.tidhar.tourolib.org/tidhar/view/6/2706</bibl><bibl>Volume: #6 ,Page: 2707 ,URL: http://www.tidhar.tourolib.org/tidhar/view/6/2707</bibl>
<bibl>Volume: #6 ,Page: 2708 ,URL: http://www.tidhar.tourolib.org/tidhar/view/6/2708</bibl>
<bibl>Volume: #6 ,Page: 2709 ,URL: http://www.tidhar.tourolib.org/tidhar/view/6/2709</bibl>
<bibl>Volume: #6 ,Page: 2710 ,URL: http://www.tidhar.tourolib.org/tidhar/view/6/2710</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלכסנדר זייד</persName>

</head>
         <div><p> נולד בשנת תרמ"ו (1886) בכפר באלאגאנסק (ולפי מקור אחר בכפר זימה) שבפלך אירקוטסק בסיביר.

 לאביו <persName>יצחק אליהו</persName> (איש וילנה, משכיל עברי וחובב ציון, שכתב שירים בעברית ואידית לביטוי עצמי ולא לפרסום ; בעקב עבירה על איזה חוק צארי נדון ב-1874 ל-25 שנות גלות בסיביר, ושם החזיק בית-מלאכה ליציקת מתכת ועשה פיתוחי ברונזה לכלי-נוי ולקישוטים, ביחוד לבנינים ולכלים לצרכי דת של הנוצרים, וכך חי בכפר בין מספר יהודים משוחררי צבא ניקולאי הראשון אחרי 25 שנות שרות, גרים ו"סובוטניקים'', היינו גויים "שומרי שבת" ומתיהדים-במקצת, מגורשים גם הם לסיביר באשמת סטיה מהאמונה הפראבוסלאבית הממלכתית) אמו היתה ממשפחת "סובוטניקים".

 בהיותו בן שלש נרצחה אמו בידי אחד מפועלי אביו שבא לביתם לשדוד בהעדר האב, ואז עברה המשפחה לעיר אירקוטסק, שם המשיך האב במלאכתו והילד למד ב"חדר" יהודי ובבית-ספר עממי רוסי, ואמו החורגת גידלה אותו בחיבה ובמסירות כמו אם אמתית.

 בהיותו בן 13 תמו שנות גלותו של אביו וחזר עם משפחתו לוילנה והחל מאמן את <persName>אלכסנדר</persName> במלאכתו, וכשמת האב אחרי כשנתים, נשאר על הנער בן ה-15 עול בית המלאכה ופרנסת המשפחה (האם השניה ושתי אחיות בכירות).

 באותו הזמן הצטרף הנער לאגודה הציונית הסתמית "דגל ציון" שנוסדה בוילנה, ויחד עם החברים הפועלים המעטים השתתף ביסוד אגודה מיוחדת של פועלים ציוניים, ובהשפעת <persName>מיכאל הלפרין </persName> (ראה כרך א', עמ' 275), שבאו שמד. אחרי שנות פעילות סוערת ומסעירה בארץ-ישראל, קראו לאגודתם בשם "בני משה". ומשנוסדו אגודות דומות בערים אחרות ובהשתתפותו הפעילה של <persName>מיכאל הלפרין</persName> התכנסו לועידה במינסק, אגודה הוילנאית כבר גדלה עד כדי שליחת ארבעה צירים לועידה זו, ואז יסדו את המפלגה בשם "פועלי ציון" וגם האגודה הוילנאית, כסניף המפלגה נקראה מעתה בשם זה, ופתחה בפעילות ציונית וארגונית-פועלית כאיגוד מקצועי כאחת. אך <persName>מיכאל הלפרין</persName> שאף לגדולות מזו, לגייס נוער מהגולה להגשמת משאת נפשו הלוהטת בארץ-ישראל, ליצירת כח עברי לחדש חיי העם בארצו כקדם על יסודות הקיימת הסוציאלית וההתערות בחיי עמל בטבע ולשחרור הארץ בכח לשם

 יצירת מדינה ישראלית. את הגרעין הראשון אמר לאסוף בוילנה, ולשם כך בחר לו שלשים צעירים מבין החברים, שמצאם מוכשרים לכך מבחינת הכושר והאופי, והתמסר לחנכם ברוחו, - ואחד מהשלשים שנבחרו מתוך מאות החברים היה <persName>אלכסנדר זייד,</persName>

 ללילות שבת ושלפני ימי חופש מעבודה היה יוצא עם השלשים ללון ביער ולהכשירם ולחשלם בגוף ובנפש לקראת המשימה הגדולה. כאילו בנבואה גולל לפניהםב-1903! - את חזון העתיד, כשאנגליה תכבוש את ארץ-ישראל מצד מצרים ומחלקת נשק לבידואי מדבר הדרום להכינם לעזרתה לקראת הבאות, ואשר על כן צריך לקום בארץ גם נוער עברי, שיתישב גם הוא באזורי הגבול הדרומי ויעסוק בחקלאות, ובעיקר בגידול צאן ובקר" תוך השתחררות מחולשות התפנוקים של אנשי-עיר. בדיור, במזון ובלבוש, כדי שגם נוער עברי יהא מובן לקבל נשק ולפעול בו, וכן לקבל את השמירה במושבות, לבל יהיה בטחון הנפש והרכוש של היהודים תלוי בשבירת הערבים, העלולים בשעת חירום להפוך את נשקם נגד "בני חסותם"-שוכריהם, אם לא יקום כחמגן עברי לעומתם. בדמיונו הלוהט ובאישיותו הפלאית - בתוספת הוד יחוסו מזרע בית דוד לפי המקובל השפיע על שלשים הנערים לקבל עליהם את יעוד החיים שהתוה להם בארבעה סעיפים: צורות-חיים סוציאליסטיות, חיי קומונה, עבודה בחוות לאומיות ויצירת "לגיון העם". ועל הכל האיץ בהם להחיש את הכשרתם ועליתם, כי השעה דוחקת.

<persName>אלכסנדר זייד</persName> ציית לצו, ובגיל 17 עלה לארץבראשית שנת 1904. בהפסקת דרכו בוינה נזדמן לנשף המכבים והוצג לפני הרצל וחברי הועד הפועל הציוני. נסע יהודי יחידי באניה אוסטרית מטריאסט לאלכסנדריה, ומשם באניה אחרת עם יהודיה ושני ילדיה ליפו. כאן נעצר בחוף מחוסר דרכון, שיחד את השוטר בשעון הכסף שירש מאביו ובפרנקים האחרונים שנשארו בכיסו, שוחרר ונכנס בלי פרוטה לאכסניה ביפו, והיום יום ו'. תמורת שכר הלינה וסעודות השבת השאיר בעבוט לאכסנאי את מעיל הקיץ והמזווה הקטנה וביום א' יצא ברגל לראשון לציון. נתקבל לעבודה בסדנה לדוודים של היקב ולן בצריף מפויח ומזוהם שבו עבד ואח"כ


 עבר "לדור" כל הקיץ בסוכת ענפי אקליפטוס שהתקין לעצמו. משנגמרה העבודה בסדנה נתקבל לעבודה שחורה ביקב והוכר כפועל חרוץ וזרח, ותוך עבודה מפרכת חסן מהוצאות המזון לצרכי הלבשה והוצאות הכרחיות אחרות, אחר-כך עבד בכרמים וכעגלון, והכל בשכר זעום בעד עבודה קשה.

 בטיול עם חבר למושבה סמוכה נפגש בראשונה עם ערבים, שאחד זינק לקראתם בחרב שלופה, וכשכוננו לקראתו בלי מורך את נשקם שלהם, אקדח ופגיון, נפרד מהם בכבוד ובשלום. כאן שכרו פועלים אחדים דירה משותפת וכוננו כעין קומונה של אנשי העליה השניה, אך אפשרויות המחיה לפועלים עברים צומצמו, וכשנשאר אלכסנדר עם עוד פועל אחד בראשון לציון, עבר לפתח תקוה, שם היו אז כ-150 פועל, ואת המקום הכיר עוד מביקור קודם, כשנפגש שם בראשונה עם <persName>אהרן דוד גורדון </persName> ועם <persName>חיה שרה ויחזקאל חנקין</persName> , שהביא אתו לארץ ותק ונסיון של לוחם אמיץ מעת שארגן "פלוגה לוחמת" להתגוננות יהודית בפרעות הומל. כאן עבד כפועל חקלאי ויחד עם <persName>יחזקאל חנקין</persName> הצטרף לקבוצה בת 12 חבר, שהתארגנה לקבלת השמירה בכרמי זכרון יעקב. הקבוצה הצטמקה לשלשה חברים והוא החזיק מעמד בה ורכש את נסיונו הראשון ב"פגישות לילה" עם גנבים ומתנפלים ערבים, עד שהצליח פעם לתפוס אחד מהם ולהנחית לו מכות נאמנות ומאלפות, ולנקמה ארבו לו השומרים הערבים והכוהו ופצעו את ראשו, ועוד זמן רב נשא את תוצאות ההתנפלות ההיא באבדן דם, בחולשה כללית ובחולשת כח הזכרון,

 מזכרון יעקב עבר לעבודה בבנין בית החרושת לסבון "עתיד" בבן-שמן, ותוך המאמץ הגדול ותנאי-החיים הקשים חלה בקדחת, יחד עם <persName>יחזקאל</persName> חברו. בעקב הפצרות <persName>מיכאל הלפרין וחיה שרה חנקין</persName> עלו שניהם ירושלימה לריפוי והחלמה בבית-החולים של המיסיון האנגלי. אח"כ עשה כעצת הפרופ' בוריס<persName> שץ</persName> ועבד בירושלים בסתתות שנה וחצי. חי בקומונה של פועלים, שלמדו בערבים בבית-הספר לאמנות "בצלאל'' אחרי ימי עבודה קשה. דירתם, תחילה במרתף ואח''כ בשני חדרים קטנים בשכונת הבוכארים, שימשה מרכז ל"פועלי ציון'' בירושלים, ושם רקמו הוא <persName>ויחזקאל חנקין</persName> את חלום "השומר'', לא בניסוחו הברור כפי שנתגבש אח''כ למעשה, אלא כרעיון סתמי ליצירת חבר אנשים, כת, לשם מטרה לאומית - יצירת כח עברי כדי להגן על הארץ,<persName> יחזקאל חנקין</persName> היה האיש <persName>היחידי</persName> אשר הבין לרוחו. האחרים לעגו וקראו להם - בעלי הזיות.

 הריצו מכתב<persName> לישראל שוחט </persName> (ראה כרך א', עמוד 399), שהציע לקרוא לאספת חברים ביפו, בימי ועידת "פועלי ציון" שם. גם<persName> יצחק בן-צבי</persName> (כיום נשיא מדינת ישראל. ראה כרך א', עמוד 166) הכיר בחשיבות ההצעה. האספה החשאית הראשונה נערכה בשנת תרס''ז (1907) בחדרו הקטן של <persName>בן-צבי </persName> ביפו, בהשתתפותם של:<persName> יצחק בן-צבי, ישראל שוחט, ישראל גלעדי, יחז</persName> <persName>קאל ניסנוב, יחזקאל חנקין, צבי בקר ואלכסנדר זייד.</persName> <persName>שוחט ובן-צבי</persName> ערכו מבעוד יום תכנית קצרה, צופה

 למרחוק. נקבע השם "בר-גיורא", והסיסמא: "בדם ואש יהודה נפלה - בדם ואש יהודה תקום" (לפי השיר של המשורר<persName> יעקב כהן).</persName>

 וכך החלה פרשת "השומר''.

 ב"השומר" מצא את חייו, זו היתה משפחתו. בו נתחנך וחינך, כי בו ראה אפשרות להתגשמות שאיפותיו. בז לפחד היה,

 בתרס"ח (1908) כשנוצר בסג'רה "קולקטיב הפועלים הראשון'', היה מהראשונים, אשר רעיון "השומר" הפך צו חיים להם, שעלו לסג'רה.

 עליו הוטל התפקיד של שמירת המושבה.

 היה בין העשרה שנשלחו למסחר. (כפר תבור) להכשרה בעבודת האדמה, לקראת ההתישבות בעתיד בחורן.

 ועם השמירה מתחילים הנדודים. בבוא חבר "השומר" למקום חדש, לא ידע מעולם לכמה זמן בא ומתי יקבל פקודה לעבור למקום אחר.

 ממסחה עבר למלחמיה, ליבנאל, לחדרה ולרחובות. מרחובות לראשון לציון ושוב לחדרה ושוב לרחובות בתור שומר בכרמים.

 ברחובות רכש לו את סוסתו שנקראה בשם "חמודה", הסוסה הראשונה אשר היתה קנין "השומר''.

 ברחובות נשא לאשה את חברתו <persName>צפורה.</persName> שאחרי שנפגשו לפנים בוילנה בנשף-הפרידה החשאי על סף עלותו ארצה, פגש אותה שוב בשנת 1907 בקומונה הירושלמית. זאת היתה חתונה "קולקטיבית", שחגגה המושבה לארבעה זוגות שומרים בבת-אחת.

 מרחובות עבר לכרכור. מהיותו בעל משפחה, נתנה לו הזכות לשבת שנה תמימה במקום אחד. ליד הבית (החושה) עיבד חלקת אדמה לגן ירק, משתלת עצי פרי ופרחים לרוב. רכש פרה, תרנגולות, אוזים וברוזים משק חי. התקין מדפה (חדר אורחים) לקבלת פני השכנים הערבים מהסביבה (למען השלום) ובהשתדלות הד"ר <persName>א. רופין,</persName> מנהל המשרד הארצישראלי אז, הוקצב לכיסוי ההוצאות סך 50 פרנקים לחודש.

 על מדה זו של הכנסת אורחים מכובדת ונאה שמר זייד עד סוף ימיו.

 מכרכור עבר ב-1914 לתל-עדשים, שעוד לא נגאלה אז כולה. העביר לשם את "משקו החי''. עבד שם עם זוג פרדות בחרישת חלק מהאדמה (שנגאלה).

 בתל-עדשים נולדו לו הילדים הראשונים.

 בתשרי תרע"ז עלה עם קבוצה קטנה מנאמני "השומר" להתישבות בגליל העליון, באדמת חמרה שבקרבת מתולה (כיום - "כפר גלעדי''). כשנה תמימה גרו במתולה. בעלי המשפחה עבדו את האדמה בחמרה והרווקים שמרו במתולה. בעליה זו נתגשמה אחת השאיפות שהונחו ביסוד "השומר" מראשיתו: ישובי שומרים בגבולות הארץ. העליה לחמרה חלה, לאחר שנתבדו התקוות להתנחלות בחורן, ונכשל המשא ומתן להתישבות באדמת הבארון בבני-יהודה, מעבר לכנרת.

 הקבוצה סבלה מחוסר אמצעים, היו אז ימי המצוקה הגדולה לישוב, רעב ומחלות, רדיפות השלטון הטורקי וניתוק מוחלט מן הגולה לרגל מלחמת העולם.


 אדמת חברה נמצאה ליד נחל חצבני, במרחק שעתים הליכה ממתולה. לאט-לאט הקימו את המשק בצורת קומונה בתנאים קשים מאד.

 עם כיבוש הארץ ע"י הצבא הבריטי, באו ימי ההתנדבות לגדוד העברי וחלק מהחברים התגייסו. לא עברו שנים והישוב הקטן הרפה, שנקרא כבר אז בשם כפר גלעדי, התנסה במבחן הקשה. באו ימי המאורעות בצפון הארץ, וי''א אדר תר"פ כסיום להם.

<persName>זייד </persName> עמד כל הזמן במערכה וביום בו נפלו <persName>יוסף</persName> <persName>טרומפלדור</persName> וחבריו - היה הוא בדרך הגלילה עם שיירת המתנדבים לעזרה שהעלה מיהודה. תל-חי נחרב וכפר גלעדי נעזב. בין הראשונים שחזרו כעבור עשרה חדשים, היה<persName> זייד</persName> ומשפחתו.

 אך לא לשנים רבות חזר. לרגל סכסוכים פנימיים קשים בשאלות ניהול המשק (ראה "דבר'' כ"ב באלול תרפ"ו-1.9.26) עזב עם המיעוט את כפר גלעדי (ב-1926) ועברו לגור בתל-חי, ומשם לשייך איבריק, תחלה כחבר קבוצת הרועים מיוצאי כפר גלעדי, ואחר-כך - שומר אדמות הקרן הקימת לישראל.

 בעזרתם של<persName> ברל כצנלסון ואברהם הרצפלד</persName> קיבל אז את השמירה על אדמות חרבג', חרתיה, שייך אבריק וקוסקוס (כל הגבעות והעמקים שעליהם צמחו ועלו בהמשך השנים הישובים: שדה יעקב, שער העמקים, אל-רואי, קרית חרושת, אלונים, קרית עמל ופנת השומרים.

 זייד ומשפחתו השקיעו עבודה ומרץ רב בהתפתחות גבעות שייך אבריק (בצד כביש חיפה - נהלל - העמק המערבי). שבעה ישובים - עד שער העמקים מזה ועד שדה יעקב מזה, הוקמו אחר כך בשטחים האלה.

 רק בשנת 1931 החלו בבנין בית האבן על הגבעה ובשנת 1935 בנו עליו את הקומה השניה.

 ב-19.7.1932 בבוקר הקיפו ערבים את <persName>אלכסנדר</persName> במורד ההר ליד ביתו ופצעוהו באלות ובאבנים בראשו. בנו<persName> גיורא</persName> בן ה-17 וחצי מיהר לעזרה, וגם עליו התנפלו ופצעוהו. את המקום לא עזבו אף כי היו במקום זה בסכנה תמידית.

 היתה לו נטיה גדולה לעניני ארכיאולוגיה. בבואו אל הגליל כבש את לבו כל דבר שהיה בו רמז לעתיקות. לפי דרכו הפרימיטיבית היה חוקר. הוא היה אחד המגלים הראשונים של המערות העתיקות בשיר אבריק, והוא שכתב על הגילוי למר <persName>יצחק בן-צבי</persName> ובדרך זו הופנתה תשומת הלב של החברה לחקירות עתיקות הארץ למקום זה והוא וביתו אחריו סייעו בהרבה לחפירות, שחשפו בהן שרידים מפיצי אור על העבר הישראלי כאן בימי המשנה והתלמוד.

 בישיבה בעין חרוד ב-16.1.35 גולל את תכניתו להתישבות קבוצת רועים בקרבת ביתו: "יש ליהודים פרדסים ובעמקים - פלחה. אבל ארצנו ארץ הרים היא, מ-27 מיליון הדונם, 16 מליון דונם הרים, שכנינו מגדלים בהרים צאן ובקר.. אם נסדר קבוצות רועים בהרים ישתדלו מוסדותינו לרכוש את ההרים. אחרת יזניחו". כתב זכרונות על השומר.

 הניח אחריו יומנים ורשימות.

 נפטר בשיך אבריק, י''א תמוז תרצ"ח (10.7.1938).

 צאצאיו:<persName> גיורה, יוחנן, יפתח, כוכבת.</persName>

 לזכרו, הופיעה חוברת: "אלכסנדר זייד" - פרשת חייו מאת ברכה חבס (הוצאת המרכז לנוער של הסתדרות העובדים הכללית בא"י, תרצ"ח).

</p></div>
         <div type="bibliogrphy">
            <listBibl>
<bibl>Volume: #6 ,Page: 2706 ,URL: http://www.tidhar.tourolib.org/tidhar/view/6/2706</bibl><bibl>Volume: #6 ,Page: 2707 ,URL: http://www.tidhar.tourolib.org/tidhar/view/6/2707</bibl>
<bibl>Volume: #6 ,Page: 2708 ,URL: http://www.tidhar.tourolib.org/tidhar/view/6/2708</bibl>
<bibl>Volume: #6 ,Page: 2709 ,URL: http://www.tidhar.tourolib.org/tidhar/view/6/2709</bibl>
<bibl>Volume: #6 ,Page: 2710 ,URL: http://www.tidhar.tourolib.org/tidhar/view/6/2710</bibl>
            </listBibl>
         </div>
      </body>
  </text>
</TEI>
