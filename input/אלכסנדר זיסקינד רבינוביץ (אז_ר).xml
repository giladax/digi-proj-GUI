<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 252 ,URL: http://www.tidhar.tourolib.org/tidhar/view/1/252</bibl><bibl>Volume: #1 ,Page: 253 ,URL: http://www.tidhar.tourolib.org/tidhar/view/1/253</bibl>
<bibl>Volume: #1 ,Page: 254 ,URL: http://www.tidhar.tourolib.org/tidhar/view/1/254</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלכסנדר זיסקינד רבינוביץ (אז"ר)</persName>

</head>
         <div><p> בן צבי הירש, - נולד בכ"ד שבט תרי"ד בעיירה הקטנה <persName>לאדי,</persName> פלך מוהילוב ברוסיה הלבנה. אביו היה רוכל, אך למרות עניותו השתדל לתת לילדיו חנוך טוב, שכר להם את ה"מלמדים" המעולים שבעיירה, והיה משלם להם את פרוטתו האחרונה. אלכסנדר היה בן חמש, כשנכנס ל"חדר" דרדקי, ובן תשע ידע כבר לקרוא דף גמרא בעצמו.

 בראשית ילדותו כבר נתגלתה בו הנטיה לכתיבה, ומשגדל קצת נעשתה הכתיבה אצלו "כטבע שני". היה מחקה את הפיוטים והקינות וכשהתחיל לומד "יורה דעה", חיבר ספר על "הלכות שחיטה וטרפות", פירוש ל"הגדה של פסח" וחדושים על הש"ס וכו'.

 בשנת הט"ו לחייו הזדמן לידו "עיט צבוע" של מאפו והספר עשה עליו רושם חזק.

 בהמשך הקריאה התברר לו, כי חסרה לו ידיעה

 יסודית בתנ"ך וגמר בלבו לקרוא בכל יום ח"י פרקים בתנ"ך בלי פירוש, וככה במשך הזמן נעשה לבקי בתנ"ך.

 בשנת הי"ח לחייו השיאוהו אשה. חותנו פסק לו "מזונות" לשלש שנים, ויכול היה לשבת על התורה ועל העבודה ולהשתלם בידיעותיו העבריות והכלליות. בפרק זמן זה למד בעיקר רוסית שעד שנתו העשרים ידע בה רק את הקריאה והכתיבה בלי להבין פירוש המלים. קשה היה למצוא ברומנובה (שם גר חותנו) מורה לרוסית ולכן ניצל את המלון הרוסי עברי של מנדלשטם, שהזדמן במקרה לידו.

 כשנסתיימו שנות המזונות מוכרח היה לחפש לעצמו פרנסה. ניסה לכתחילה להיות סוחר, וכשלא הצליח שם פניו להוראה, אך בלי הצלחה. בשטח זה ניסה הרבה נסיונות, עבר לערים שונות ועד מוסקבה וויאמה הגיע, ובכל מקום היה זמן קצר ומוכרח היה ללכת הלאה.

 בויאזמה ניסה בפעם הראשונה לפרסם מפרי רוחו. מאמרו הראשון שפרסם היה ברוסית בשבועון "רוסקי יווריי" בשם "להגנת המלמדים" בחתימת "לאדיער". אח"כ פרסם כמה מאמרים בעיתונות היהודית-הרוסית. מאמריו מצאו חן, והוא ניסה לעבוד בקביעות בעתון הרוסי היומי "נובוסטי" אך מנסיון זה לא יצא מאומה.

 בשנת 1889 פרסם את מאמרו הראשון בעברית, בגליון "המליץ" מכ' טבת מספר 286, ומאז נעשה לסופר עברי.

 בינתים קצה נפשו מהמלמדות, והחליט לחיות ולהתפרנס מיגיע כפיו. יחד עם אשתו התחיל לאפות לחם ולמכור אותו, אך גם בזה לא ראה סימן ברכה.

 כשכלו כל הקיצין החליט לפרסם ספור אחד שלו בספר ("על הפרק") ואחרי שנדפס סובב בערים למכור את הספור, כמו שנהגו מוכרי ספרים בימים ההם.

 סוף סוף קבל משרה קבועה כמורה ב"תלמוד תורה" דפולטבה, ולימד בת"ת זה שבע-עשרה שנה. בין תלמידיו שזכה לחנך בת"ת הנ"ל היו דוב בר


 ב ו ר ו כ ו ב מיסד "פועלי ציון" ויצחק בן צבי, ראש הועד הלאומי כיום הזה. במשך התקופה הזאת פרסם את ספוריו המעטים, ביחוד נתפרסם כסופר חשוב, אחרי שאחד העם הדפיס את יצירותיו ב"השלח".

 דבריו נדפסו אז כמעט בכל העתונות העברית, כגון: "המליץ", "פרדס"' "השלח"' "לוח אחיאסף", "ספר השנה", "הדור", "עולם קטן" וכשנמלאו לו חמשים שנה הוציאו מוקיריו את יצירותיו בכרך אחד. בעיקר עשו רושם שני ספורים שלו: "בת העשיר" ו"בימי חמלניצקי".

 היה קרוב לרעיונות הסוציאליזם, מנעוריו היה ''חובב ציון"' חבר "בני משה" וכשהופיע הרצל נהיה לציוני והשתתף בקונגרס הציוני הראשון. מאז היה לציוני נלהב. ובשנת 1906 החליט לבוא לארץ ישראל.

 בא"י שם פניו אל ההוראה. היה ספרן בספרית "שער ציון" ביפו (כעת הספריה העירונית של ת"א) לימד בבתי מפר של ה"הילפספאריין", ''עזרה" ו"תחכמוני". עם זה עסק בספרות. כתב ספורים, מאמרים, פיליטונים, עסק בתרגום. חיבר גם ספרי למוד ובהם קצור מדברי ימי ישראל בשלשה חלקים. חיבר ספר על תולדות הספרות העברית וזכה שבחבורו זה השתתף גם ח. נ. ביאליק, וכן תולדות ארץ ישראל. את הספרים הוציא תמיד על חשבונו, ובעצמו מכר אותם. כך הוציא כמאה פרסומים, ספרים וחוברות.

 תרגם מהספרות הרוסית ספורי קורולנקו, דוסטויבסקי וטולסטוי. תרגם זכרונות וירה פיגנר ושל המהפכן גרשוני. גולת הכותרת של תרגומיו הם ספרי ב. ז. בכר: ''אגדות התנאים והאמוראים" (12 ספר) ו"ערכי מדרש" שלו (מגרמנית). כן תרגם ספריו של בכר על אבן-עזרא והרמב"ם.

 כתב ספרים על י'ן י'ק רוסו ול. נ. טולסטוי.

 ניסה את כחו גם בעריכה. ערך את הקובצים "יזכור", "הגליל", "ספר השנה ליהודי ארץ ישראל" וכו'.

 למלאות לו שבעים שנה פורסם ספר יובל לכבודו. עירית תל-אביב בחרה בו לאזרח כבוד. כתביו הופיעו ליובל השמונים שלו בשלשה כרכים גדולים. במלאות לו 90 שנה הוציאה הוצ' "עם עובד" כרך אחד ממבחר כתביו לבני הנוער בלוית ציורים.

 בשנות חייו האחרונות ניטל ממנו מאור עיניו. בכל זאת השתתף בחגיגות פומביות, באספות חשובות, ב"סדר" בלילות פסח שנערך ע"י ועדת התרבות של מועצת פועלי תל-אביב, והיה משתתף בכל הלויה של סופר ומתפלל תפלת "קדיש" על קברם של סופרים גלמודים.

 בארץ ישראל השתייך כל ימיו להסתדרות העובדים, ואם כי היה דתי והתפלל בכל יום, בכל זאת כשנוסדה "אחדות העבודה" נהיה לחברה.

 בכ"ח אלול תש"ה מת מאפיסת הכחות ונקבר בתל-אביב בבית הקברות הישן.

</p></div>
         <div type="bibliogrphy">
            <listBibl>
<bibl>Volume: #1 ,Page: 252 ,URL: http://www.tidhar.tourolib.org/tidhar/view/1/252</bibl><bibl>Volume: #1 ,Page: 253 ,URL: http://www.tidhar.tourolib.org/tidhar/view/1/253</bibl>
<bibl>Volume: #1 ,Page: 254 ,URL: http://www.tidhar.tourolib.org/tidhar/view/1/254</bibl>
            </listBibl>
         </div>
      </body>
  </text>
</TEI>
