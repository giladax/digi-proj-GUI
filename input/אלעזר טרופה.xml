<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2281 ,URL: http://www.tidhar.tourolib.org/tidhar/view/5/2281</bibl><bibl>Volume: #5 ,Page: 2282 ,URL: http://www.tidhar.tourolib.org/tidhar/view/5/2282</bibl>
<bibl>Volume: #5 ,Page: 2283 ,URL: http://www.tidhar.tourolib.org/tidhar/view/5/2283</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלעזר טרופה</persName>

</head>
         <div><p> נולד בחודש שבט תרס"ב (1902) בעיירה אילזה שבפלך ראדום, פולין, לאביו<persName> אביגדור</persName> (ממשפחת רבנים וחסידים, ראש הקהלה, בעל ביח"ר לבירה ובימ"ס לספרים) ולאמו<persName> שרה</persName> . למד בחדרים ובבית המדרש והשתלם באופן פרטי בלימודים תיכוניים. בן 15 יסד בעיירתו את

 "השומר הצעיר" (בימים ההם תנועה צופית ציונית) ועמד בראשו, השתתף ביסוד האגודה הציונית והאגודה האידית לתרבות, ארגן להקת חובבים והשתתף בהופעותיה על הבמה.

 ב-1919 ארגן קבוצת-חלוצים ראשונה בעיירתו והגיע עמה ארצה עם ראשוני העליה השלישית בראשית 1920. השתתף ביסוד חבורת-בנין "עמל", שפתחה את תקופת הבנין בתל-אביב, שהחלה חורגת אז מהתחום הצר של שכונה יפואית ונבנית לעיר עברית מיוחדת, והתמחה בכל ענפי המקצוע. הצטרף לקבוצה מצומצמת שהתארגנה בתוך החבורה על יסודות שיתופיים ושאפה לצאת להתישבות, ב-1924 יצא עם הקבוצה לנטיעת טבק בבלפוריה ולנטיעת היער ליד תל-עדשים. משחלו בקבוצתו שינויים ארגוניים בצורתה ובמעמדה, עזב אותה ונכנס כחבר לקבוצה שיתופית של פועלים בעין גנים. עבר את גלגולי כיבוש העבודה בפרדסים ובחקלאות באזור פתח תקוה, ומשנתחדשו בפ"ת עבודות הבניה וסלילת הכבישים חזר לעבוד במקצועות אלה שהיה בקי ומאומן בהם.

 ב-1930 ארגן בפ"ת והסביבה את פועלי הבנין לכל ענפיו ועמד בראש האגודה והסקציות עד 1935. ניהל והדריך את שביתת פועלי הבנין ב-1933, שארכה 71 יום, והשליט עבודה עברית מאורגנת בענף זה. באותה שנה יסד את המשרד הקבלני לבנין והיה חבר בהנהלתו עד לחיסולו ב-1940 לרגל המלחמה. ב-1936 נבחר כמזכיר סניף מפא"י וכחבר במזכירות ועדת הבקורת של ההסתדרות במקום. ב-1941 הוזמן מטעם המרכז החקלאי לארגן קורסים לבנין לפועלי המושבות, וקורסים אלה הוציאו עשרות בעלי מקצוע שנשלחו להשתתף במאמץ המלחמה על-ידי בנית מחנות לצבא הבריטי ורבים מהם עברו אח"כ לרשות מדינת ישראל והסוכנות היהודית לשרותי צה"ל ולקליטת עליה.

 ב-1940 נבחר למועצת עירית פתח תקוה מטעם ההסתדרות הכללית והשתתף במרבית הועדות העירוניות לחשובות. הסתגל למתינות בשיתוף פעולה עם החוגים האזרחיים לטובת כלל התושבים בלי הבדל מעמדות, השפיע על סיעתו בכיוון זה, שהביא לה ויתורים רבים מצד האזרחים. המשיך לעבוד לפרנסתו בבנין ובכבישים ולא


 פעם הוכרח לזנוח את עבודתו לשם שמיעת קובלנות ובקשות מצד תושבים מכל החוגים והיה להם לפה במועצת העיר ובהנהלתה. כך נודע כעסקן עממי אהוד על כל החוגים, אך אהדה זו עלתה לו בבריאות, בכוחות ובהפסדים בעבודה. משום כך סירב ב-1950 להעמיד את עצמו שוב לבחירה.

 במשך השנים עסק בשעות הפנאי גם בעבודה ספרותית. כתב עשרות פיליטונים, רפורטאז'ות, רשימות והומורסקות ב"דבר" ובשאר הוצאותיו, ב"הפועל הצעיר", בשבועון ההומוריסטי "סיכות", ב"העובד הציוני" ובחוברות הומוריסטיות שהוציא בעצמו. כן חיבר ופרסם ליובל השבעים של פתח תקוה את הספרים "ראשית" ו"יסודות" ושני מדריכים של פתח תקוה. בשנת 1926 נשא לאשה את <persName>פרידה</persName> בת <persName>דוד בירנ</persName> <persName>דורף</persName> , עסקנית מראשונות מגן דוד אדום, ממיסדות בית התינוקות ובי"ס ערב לנערות בשכונת מחנה-יהודה. בתו : <persName>אביבה </persName> (מורה).

</p></div>
         <div type="bibliogrphy">
            <listBibl>
<bibl>Volume: #5 ,Page: 2281 ,URL: http://www.tidhar.tourolib.org/tidhar/view/5/2281</bibl><bibl>Volume: #5 ,Page: 2282 ,URL: http://www.tidhar.tourolib.org/tidhar/view/5/2282</bibl>
<bibl>Volume: #5 ,Page: 2283 ,URL: http://www.tidhar.tourolib.org/tidhar/view/5/2283</bibl>
            </listBibl>
         </div>
      </body>
  </text>
</TEI>
