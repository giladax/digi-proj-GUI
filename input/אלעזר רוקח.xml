<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 915 ,URL: http://www.tidhar.tourolib.org/tidhar/view/2/915</bibl><bibl>Volume: #2 ,Page: 916 ,URL: http://www.tidhar.tourolib.org/tidhar/view/2/916</bibl>
<bibl>Volume: #2 ,Page: 917 ,URL: http://www.tidhar.tourolib.org/tidhar/view/2/917</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אלעזר רוקח</persName>

</head>
         <div><p> נולד בירושלים, בשנת תרי"ד (1854), לאביו ר' <persName>יצחק</persName> (תלמיד-חכם וסוחר נודע, ממשפחה מיוחסת של חסידי סאדיגורה, שעלה ארצה בנערותו עם אביו ר' <persName>יוסף</persName> וכל ביתו בשנת ת"ר) ולאמו מרים בת ר' <persName>ישראל</persName> <persName>ב"ק </persName> (חלוץ מלאכת הדפוס בארץ והעבודה החקלאית בגליל העליון, מבוני הישוב החסידי בירושלים). למד בחדרים ובישיבה ונתפרסם כעילוי ובן י"ג "נלקח אחר כבוד" כשהשיאוהו לאשה את פרידה בת ר' יוסף ושרה שאליר, מעשירי צפת ומנכבדיה. ישב שנים אחדות בצפת סמוך על שלחן חותנו, לומד בבית-המדרש כאחד האברכים העילויים, מחליף מכתבים בעניני הלכה עם גדולי הרבנים בחו"ל, ביחוד בדבר מצוות התלויות בארץ, ואחד מגדולי הדור שהחליף מכתבים עמהם היה הרב<persName> יוסף שאול נתנזון</persName> , רבה של לבוב.

 ע"י ספרי השכלה שנזדמנו לו בסתר השתלם בלשון העברית ובדקדוקה. הגיע לידי הכרה, שחיי ה"חלוקה" בנוסח צפת - אינם חיים, ובהיותו בן י"ז פרסם חוברת בשם "מצב צפת ותושביה האשכנזים'', בה הטיף לעבודת האדמה לשם הבראת הישוב בחומר וברוח. בתרל"ה, כשביקר השר<persName> משה מונטיפיורי</persName> בארץ


 וכינס את נכבדי צפת לאספה לשמוע את דעתם, מה לעשות להבראת הישוב. הציע רוקח גם לו את הצעתו בדבר העברת אנשי ה"חלוקה" לעבודת האדמה, ובתרל"ו אף יסד חברה בשם "ישוב ארץ הקודש", שכמה מאברכי צפת הצטרפו אליה.

 ממוני הכוללים וגרוריהם ראו בכך אפיקורסות ומרד מסוכן בסדרי-החיים המקובלים. רדפו את הוגה הרעיון ומבשרו, הציקו לו בעלילות ובהלשנות, הכריזו עליו חרם, ביטלו את החובות שאנשים רבים חבו לו, הלואות גמילות-חסד שקיבלו בלי שטרות, ואפילו על שכירת ביתו הטילו איסור, וכך אבד חלק גדול של כספו, וכשניסה לתבוע את כספו במשפט שיחדו שונאיו את השופטים הטורקים. אך הוא לא נרתע מפני האיבה והרדיפות ובראש משפחות אחדות מצפת קנה את מחצית הכפר הערבי ג'עוני, שקראו לו בעברית "גיא-אוני" ויצאו להתישב בבתי-החמר של מחצית הכפר שנמכרה להם ולהתחיל בעיבוד האדמה, ובעתונות העברית באירופה - ביחוד ב"המגיד" - עשה פרסום ותעמולה נמרצת להתחלה הישובית הנועזה. אך הכסף שבידי המתנחלים לא הספיק לסידור המשק, ואז החליט לצאת לאירופה ולאסוף כספים לביסוס הכפר העברי. זאת היתה כבר התחרות מרגיזה לממוני הכוללים והם ניסו להניאו מדרכו במכתבי איומים, בהסתה שהביאה לידי זריקת אבנים כבדות לביתו בלילה, וכפי המסופר אף נשכרו ערבים להתנקש בחייו.

 כל זה לא הניא אותו מלצאת לשליחותו, ובגלל מצבו החמרי הקשה אנוס היה לתת בעבוט חלק מתכשיטי אשתו לשם הוצאות הדרך. הוא הפליג לאיסטמבול על מנת לנסוע אל המרכז היהודי הגדול שברוסיה. אולם בהיותו באיסטמבול הגיע אליו מכתב דחוף מאת ידידו וקרובו הרי"ד <persName>פרומקין</persName> (בעל "החבצלת") מירושלים והזהירו לבל יסע לרוסיה, כי נודע לו מפי הקונסול הרוסי, ששונאיו הלשינו עליו בכתב ובעדויות בשבועה, שהוא נוסע לרוסיה לשם תעמולה ניהיליסטית ומהפכנית וכאשר אך ידרוך על

 אדמת רוסיה צפוי הוא למאסר. לשוב הביתה בידים ריקות לא יכול, כי אנשי גיא-אוני זקוקים היו לעזרה, ולכן שינה את תכנית דרכו ונסע לרומניה.

 גם בבוקארשט כבר הספיקו שונאיו מהארץ לשים לו מכשולים בדברי עלילות והאשמות כבדות שהפיצו עליו במכתבים ובעלונים, שהוא מתנקש להרוס את דת ישראל ואסור לתת לו אף פרוטה. הוא קם נגד העלילות במאמרים ובמכתבים שפרסם ב"המגיד" ובעתונות היהודית המקומית והגביר את תעמולתו בשיחות ובנאומים, ורבים הושפעו מדבריו ומהופעתו ונעשו לידידיו. הללו יעצו לו שיפנה בבקשה אל מרכז חברת כי"ח (אליאנס) בפאריס, שהיא תקח בידה את איסוף הכספים לטובת החקלאים היהודים בארץ-ישראל והוא יפעל בשמה. החברה קיבלה את ההצעה והוא החל לקבוע בבתי היהודים קופסאות (כדוגמת הקופסאות של קופת "רבי מאיר בעל הנס" לטובת ה"חלוקה") למען הישוב החקלאי בארץ, והוא מצדו הסכים להצעת החברה, שהיא תרכז בידיה גם את איסוף הכספים לתמיכה בישוב הישן והיא גם תפקח על חלוקת כספים אלה בארץ. התכנית נכשלה בעקב סכסוכים והפרעות שונות מצד פקידות כי"ח בבוקארשט, ובינתים הוסיפו לבוא מערי הקודש כתבי קטרוג נוספים עליו. וההסכם נתבטל והקופסאות נשארו ריקות, ומשלא באה עזרה לאנשי גיא-אוני חזרו מיואשים לצפת לאורחחייהם המסורתי של אנשי "חלוקה".

 אך הוא לא התיאש. ביתר מרץ התמסר לתעמולת ההכשרה של יהודי רומניה לקראת התחיה הלאומית על-ידי האחזות בקרקע ארץ-ישראל ונגד הרקבון שבמשטר ה"חלוקה". יסד ביאסי שבועון עברי בשם "יזרעאל" והוציא גם עתון באידית בשם "די האפנונג" (התקוה) ואח"כ שינה את שמו ל"דער עמיגראנט" (המהגר). תעמולתו התאימה לנסיבות הזמן והמקום. היחס העוין של ממשלת רומניה כלפי היהודים חיזק בהם את ההכרה לבקש את עתידם בא"י ותעמולתו עזרה לרכוש גם את חוגי הנוער. בערי רומניה נוסדו אגודות לישוב ארץ-ישראל ונתכנסה בפוקשאן בכ' טבת תרמ"ב ועידה של האגודות, שהשתתפו בה 51 ציר - באי-כח שלשים ושתים אגודות שבמדינה. בה נבחר ועד ארצי קבוע, שמושבו היה בגאלאץ, לשם ארגון יהודי רומניה להתנחלות בארץ-ישראל, ורוקח התנדב להיות מזכירו של ועד זה ואף עזר לו בתעמולה בעתוניו. אך משנגש הועד לארגן את רכישת הקרקע והכנת ההתישבות ב"זאמארין" (זכרון יעקב) פרץ סכסוך בינו ובין הועד והוא התפטר. הוא מצא סיפוק נפשי בפעולתו במשך חמש שנים ברומניה, כי היה לו חלק גדול ביצירת התנועה למען ישוב ארץ-ישראל שיסדה שתי מושבות בארץ, ואחת מהן, ראש פנה, הביאה גאולה לרעיונו הקדום שנכשל בשעתו מחוסר עזרה, שכן כללה המושבה החדשה חלק מהאדמה שנגאלה בשעתו בגיא-אוני.

 מרומניה עבר לאודיסה וראשי מרכז "חובב ציון" - הד"ר <persName>ל. פינסקר ומ. ל. לילינבלום </persName> - הכירו


 והוקירו אותו ואת כשרונותיו ופעולתו למען הרעיון וכשנסע<persName> ק. ז. ויסוצקי </persName> אחרי ועידת קאטוביץ לבקר בארץ ולראות את הדרכים והאפשרויות לפעולת חובבי ציון לעזרת הישוב החקלאי, קיבל את א. רוקח למזכירו לפי הצעת ראשי חובבי ציון באודיסה ויצא אתו לא"י. ויסוצקי היה מרוצה מאד מעזרתו וקיבל כמעט את כל עצותיו והצעותיו, ומשחזר ויסוצקי לרוסיה נשאר רוקח כמזכירו ועוזרו של <persName>אברהם מויאל</persName> , מנהל הועד הפועל של חובבי ציון בארץ, שמושבו היה ביפו. אך גם כאן לא מצא מנוחה לנפשו. השתלטות פקידי הבארון על אכרי המושבות הנתמכות הסעירתו מאד, ואף התנהגותם השקטה של ראשי חובבי ציון הרגיזתו: מדוע אין הם נלחמים בכל המרץ למען חרות האכרים. אנשי הפקידות חתרו תחת מעמדו, בחשדם בו שהוא המריד את אכרי ראשון לציון, ולבסוף פוטר ממשרתו כמזכיר חובבי ציון ביפו. אח"כ היה זמן-מה עוזר לאחיו העסקן ר' <persName>שמעון רוקח</persName> איש יפו (אביו של <persName>ישראל רוקח</persName> ראש עירית תל-אביב) בעבודת חברת "עזרת ישראל", שנוסדה ביפו ביזמת אחיו וביסוד השכונה "נוה צדק" שהיה בועד שלה ביחד עם ד"ר מ. שטיין, ראובן בלאטנער, מאיר המבורגר ואחיו שמעון-רוקח. כתב למענה מכתבים ומאמרים והשיג עזרה רבה מנדיבים בחו"ל לטובת פעולותיה למען העולים בבואם ארצה ולחיזוק הישוב ושרותיי הצבוריים בעיר המהוה "שער ציון". גם מכאן עודד את אכרי ראשון לציון במלחמתם על חרותם, וכשהפסיקה הפקידות את התמיכה לאכרים המרדנים שלח הוא להם עזרה מקופת "עזרת ישראל", אך מכספים שנועדו למטרות אחרות - ומשום כך הוכרח לעזוב את המשרה ואת בית אחיו.

 ושוב יצא לחו"ל ובשנת תרנ"ח יסד ביאסי שברומניה את העתון "דער אידישער גייסט" (הרוח היהודי), שהופיע שלש פעמים בשבוע במשך שלש שנים וכתב בו כמעט את כל החומר, בחתימת שמו ובשמות בדויים, וזמן-מה הוציא גם עתון עברי בשם "תלפיות", שהגיע לרמה ספרותית גבוהה למדי ובין עוזריו הקבועים היה גם<persName> מ. י. ברדיצ'בסקי,</persName> אך לעתון זה לא נמצא קהל קוראים מספיק לקיומו, וכשפסק גם עתונו האידי עבר לגליציה והשתקע בדרוהוביץ'. כאן הוציא זמן-מה ירחון עברי בשם "הירדן", ובו עשה תעמולה לישוב ארץ-ישראל ונלחם בשונאיו וברודפיו החדשים והישנים - אנשי ה"חלוקה" והפקידות, שגם התמיכה שהיא נותנת לא היתה, לפי דעתו . אלא "חלוקה" בצורה אחרת. בינתים קמה הציונות המדינית. אך הוא לא מצא לו מקום בה, וכשנתקבלה בקונגרס הצעת אוגנדה ראה בכך צידוק לעמידתו מרחוק מתנועה זו, שפעלה למען הרעיונות שהוא נלחם להם, אך בהיקף רחב הרבה יותר.

 לנדודיו בא הקץ עם מותו בדרוהוביץ' ביום ה' תמוז תרע"ד, הוא היום ההיסטורי, 28.6.1914, בו נרצח יורש-העצר האוסטרי פרנץ פרדיננד בסאראייבו,

 המאורע ששימש גץ להתלקחות מלחמת-העולם הראשונה.

 קהלת דרוהוביץ' קברה אותו בארון-מתכת, כדי לאפשר את העלאת עצמותיו למנוחה בארץ-ישראל, כפי שביקש לפני מותו, אך עד עתה לא העלו אותן ארצה.

 צאצאיו: <persName>מרים </persName> אשת פרץ פסקל,<persName> אברהם</persName> (על שמו הוקם חדר הטבע בבית הספר החקלאי התיכון בפרדס חנה), <persName>יהושע</persName> (ז"ל, רוקח במצרים),<persName> משה</persName> (רוקח בצרפת).

</p></div>
         <div type="bibliogrphy">
            <listBibl>
<bibl>Volume: #2 ,Page: 915 ,URL: http://www.tidhar.tourolib.org/tidhar/view/2/915</bibl><bibl>Volume: #2 ,Page: 916 ,URL: http://www.tidhar.tourolib.org/tidhar/view/2/916</bibl>
<bibl>Volume: #2 ,Page: 917 ,URL: http://www.tidhar.tourolib.org/tidhar/view/2/917</bibl>
            </listBibl>
         </div>
      </body>
  </text>
</TEI>
