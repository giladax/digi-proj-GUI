<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2265 ,URL: http://www.tidhar.tourolib.org/tidhar/view/5/2265</bibl><bibl>Volume: #5 ,Page: 2266 ,URL: http://www.tidhar.tourolib.org/tidhar/view/5/2266</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אמנון חביב</persName>

</head>
         <div><p> נולד בט' אדר תרפ"ט (19.2.1929) בראשון לציון לאביו <persName>זרובבל</persName> (ראה כרך ב', עמוד 1031) בן <persName>דב לובמן</persName>

 (ראה כרך א', עמוד 342) ולאמו <persName>שולמית</persName> בת אשר לוין (ראה כרך ב', עמוד 643), והיה איפוא דור שלישי לראשון לציון מצד אביו ואמו.


 למד בביה"ס העממי והיה מטובי תלמידיו וכך גם בגימנסיה הריאלית המקומית וסיים אותה בהצלחה נאה בגיל 17 וחצי. ליד לימודיו מצא זמן ויכולת לעבוד בגינה ובלול, זריזות-יד לצייר ולכייר, זריזות גופנית לעסוק בספורט ואומץ נפשי לחשל את כושרו לשאת תלאות כדי להתכונן כראוי למילוי המשימות הלאומיות הכבירות, שהוטלו על הדור הצעיר להגנת המולדת. בגיל 13 הצטרף לגדנ"ע ובגיל 15 נשלח לקורס מפקדי-כתה בגדנ"ע, ואחרי שסיימו בהצלחה בין גדולים וקשישים ממנו התמסר להדרכה. גם בהמכבי הצעיר היה מדריך. חיבב את המוסיקה והשתלם בה להלכה ולמעשה כחבר פעיל בתזמורת כלי-נשיפה של המכבי המקומי. בכח הרצון התגבר על עייפות ותשישות בתרגילים, באימונים ובמסעות ואף את נפשו חישל לקראת הבאות, ובימי המאבק עם שלטון המנדט גילה פעם בפליטת-פה את ההחלטה המתחשלת בנפשו, לאמר : "אני לא אחיה הרבה, אנו בני דור זה נמות בעודנו צעירים, כדי שהבאים אחרינו יוכלו לחיות".

 אחרי סיום לימודיו בגימנסיה דחה את הרעיון לצאר. ידי חובת שנת השרות בנוטרות ובחר לצאת להכשרה במסגרת פלמ"ח בגרעין ד' של המכבי הצעיר. לפני צאתו הצליח בשידולים ובדרישות שיצרפו גם אותו לפעולה שאחיו הגדול נקרא אליה : הקמת אחת עשרה נקודות חדשות בדרום הארץ בליל מוצאי יום כיפור תש"ז. אחרי החגים יצא להכשרה בגבעת חיים ועשה שם כל עבודה קשה ומפרכת בשמחה ובאהבה. עם תום השנה התנדב להשאר לשנת-שרות נוספת בפלמ"ח ושלח בקשה להעבירו לחיל האויר הישראלי שאורגן במחתרת לקראת קום המדינה, אך לא נתקבל. בגלל מחלה פתאומית של אביו קיבל חופשה ממושכת וחזר הביתה לעזור למשפחה, אך משהחלו הקרבות בעקב החלטת האו"ם על מדינה יהודית ואחד מחברי יחידתו שהועברה אל הנגב נפל בקרב ו-11 מבני מקומו נרצחו בעת סיור בפרדסי גן יבנה, לא יכול עוד להשאר בבית. נפרד מאמו באמרו בבת-צחוק : "ואם תראי בעתון כי קרה לי משהו, אל תתרגשי יותר מדי" - והצטרף ליחידתו. גמר קורס מ"כ ונשלח לניר-עם ואח"כ ליד מרדכי. קיבל כתה לפיקודו ועבד יומם ולילה בביצורים ובמיקוש הדרכים, בלווי שיירות, השתתף בקרבות שונים ובכיבוש הכפר ברור-חיל(בריר לשעבר). משפלשו המצרים לארצנו השתתף בהוצאת הנשים והילדים מיד מרדכי שעות ספורות לפני התחלת ההתקפה המצרית על הנקודה, והשתתף בהחשת עזרה ותגבורת אליה ולפני הפינוי עזר בפעולות התנדבות נועזה להוציא משם את הפצועים. בהפוגה א' קיבל חופשה קצרה ופקודה לצאת לקורס לקצינים, אך הצליח לשכנע את מפקדיו שאינו יכול לעזוב את חבריו במצב הקשה והורשה לחזור אליהם. תוך ההכנות לחידוש הקרבות עסק בלילות במיקוש הדרכים למשלטים שבידי כוחותינו. בפעולת מיקוש בין כאוכבה לחוליקאת טמן בקרקע 28 מתוך 30 המוקשים שהיו תחת ידו, ובגחנו לטמון את המוקש ה-29, התפוצץ זה בידו ושם קץ לחייו אור ליום ל' סיון תש''ח (7.7.48) ויחידתו הביאתו לקבורה בגבר-עם.

 במלאות שנה לנפלו הוציאו הוריו לזכרו ספר תולדותיו ומכתביו ודברי הערכה עליו.

</p></div>
         <div type="bibliogrphy">
            <listBibl>
<bibl>Volume: #5 ,Page: 2265 ,URL: http://www.tidhar.tourolib.org/tidhar/view/5/2265</bibl><bibl>Volume: #5 ,Page: 2266 ,URL: http://www.tidhar.tourolib.org/tidhar/view/5/2266</bibl>
            </listBibl>
         </div>
      </body>
  </text>
</TEI>
