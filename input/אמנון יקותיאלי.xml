<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2566 ,URL: http://www.tidhar.tourolib.org/tidhar/view/6/2566</bibl><bibl>Volume: #6 ,Page: 2567 ,URL: http://www.tidhar.tourolib.org/tidhar/view/6/2567</bibl>
<bibl>Volume: #6 ,Page: 2568 ,URL: http://www.tidhar.tourolib.org/tidhar/view/6/2568</bibl>
<bibl>Volume: #6 ,Page: 2569 ,URL: http://www.tidhar.tourolib.org/tidhar/view/6/2569</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אמנון יקותיאלי</persName>

</head>
         <div><p> נולד בירושלים, י'"ח אדר ב' תרפ"ט (30.3.1929). לאביו <persName>יוסף</persName> (ראה כרך ג', עמוד 1157) ולאמו<persName> יהודית</persName> בת <persName>עקיבא אריה וייס</persName> (ראה כרך א'. עמוד 442).

 בטרם מלאו לו חמשה חדשים, פרצו מאורעות אב, והתינוק הרך, שלא ידע עוד להגות "אמא ואבא", טעם טעמה של מציאות ארץ-ישראלית. היה זה מגעו הראשון עם כלי הנשק - כי משכבו שימש מחבוא לאקדוחו של אביו. בו בקיץ עוברת המשפחה לתלאביב.

 בבית הספר הוא מן התלמידים הראשונים בכיתה. שקדן וקפדן. אך בבית הוא אוהב תעלולים ומתחבר בכל אל שני אחיו הגדולים. יחף, רק המכנסים לגופו, שותף הוא לכל מעשה משובה, דוהר בחצרות, מדלג על גדרות, מטפס על גבי צנורות הבתים ומפתיע אורחים דרך החלונות.

 בשנות לימודיו האחרונות בביה"ס העממי נעשה שתקן ורציני. אותו זמן, והוא רק בן 11, הוא נכנס ל"צופים", - מתמסר לתנועה זו ושומר אמונים לה. למן היום שהובא שמה בידי אמו, אל מגדל המים בת"א, ועד יומו האחרון לרגלי מבצר נבי-יושע.


 לאחר ביה"ס העירוני נכנס ללמוד בגמנסיה "הרצליה". מיד הוא מתבלט שם כנער עצמאי, מוכשר, היודע ללמוד, מיטיב לשרטט, לצייר ולשיר. משתתף במקהלה ובנבחרת כדור הסל, אך מעולם לא התפאר וענוותו היתה טבעית. נטיות מיוחדות לו לטכניקה ואהבה לעבודות-יד. עם כל אלה ובלי שים לב להמלצת המכון לבחינה פסיכוטכנית, שעליו להמשיך בלימודיו בטכניון, אין בדעתו להמשיך בלימודים. אמנון איננו איש דברים, ובבית אין יודעים מהן תכניותיו. אך מעשיו מדברים בעדו: חוברות-הדרכה נושרות מחיקו. כל עתותיו נתונות לפעולות. ימי החופש והשבתות מוקדשים למחנות צופים, מחנות-עבודה וטיולים. לקיץ היה יוצא לעבודה בקיבוץ.

 כשגמר את המחלקה הששית ב"הרצליה", רצה לצאת להכשרה מוקדמת, אבל לא נתאפשר הדבר מפאת המצב הכלכלי בבית. אמנון מטה את שכמו לעזור להוריו. במשך היום הוא עובד בחברת החשמל ובערב הוא מוסיף ללמוד, אך עתותיו הפנויות וימי החופש - קודש לצופים. שנתיים ימים עבד בחברת החשמל. באותם הימים נתגלו תכונותיו היפות בכל הדרן. מסירות וותרנות לאין קץ. עוזר לכל, ולעצמו אינו תובע דבר.

 בבית כינוהו בשם החבה "אמונה", ובפי חבריו בביה"ס והצופים נודע בשם "קותי". חביב היה על הכל.

 ככה נמשכו הימים, עד שבקיץ תש''ז יצאו חבריו להכשרה. מאז ניטלת מנוחתו ממנו. הוא המשיך באורחחייו הקודם, אך כל הגיגיו היו נתונים לחבריו שבדפנה. והנה הגיע היום הגדול. מיד לאחר החגים, הצטרף אמנון אל חבריו. לבוש מכנסי-חקי וחולצה לבנה, ילקוטו על שכמו, יצא מבית הוריו, כדרך שהיה יוצא אל אחד הטיולים או מחנות העבודה, והוא שמח וטוב לב.

 מכאן ואילך מצטרפים ימיו ומעשיו של אמנון עם מעשי חבריו, לעלילת-חיים גדולה, העובדה היפה והנעלה שבכל הפרשה הזו, היא, שהנערים הגבורים האלה לא נשתנו בקרב. אותה רוח הפשטות שציינה אותם כל הימים לטובה - לא סרה מעליהם. ארבעה חדשי קרבות עברו על אמנון. ובאחד מהם אף נפצע אבל לביתו לא הודיע דבר. בכל מכתביו הביתה אין למצוא שורה אחת על הפעולות שעשה בהן. באיזו פשטות וענוה הוא כותב אל הוריו: "מצב הרוחות אצלנו מרומם מאד, כי סו"ס צעירים אנו ושוכחים את אשר מסביב. אין זאת אומרת שאת תפקידנו אנו שוכחים. לעת עתה הכל בסדר. העתונים מגזימים. בגליל שורר שקט, ובחולה דגים דגים..."

 זקופי קומה ונכונים לכל, להכות שוק על ירך, אין לכפר את הדם אלא בדם, זוהי הדרך היחידה שהועמדנו עליה ואנו נעשה כמיטב יכולתנו.

 משאלתו האחרונה היתה לקבל חופשה כדי להתראות עם הוריו, אחיו ואחיותיו. משאלתו זו לא נתמלאה. נשלח לקורס לדליה, ונעשה מ"כ בפלמ"ח, החופש נדחה לאחר הקורס, אך הוא נשלח הגלילה - ללא חופשה.

 בי"א ניסן התש"ח (20.4.1948) הוא יוצא עם חבריו

 החבלנים להתקפה על ידי מבצר כ"ח (נבי-יושע) בגליל העליון - הקרב האבוד, שממנו לא חזר.

</p></div>
         <div type="bibliogrphy">
            <listBibl>
<bibl>Volume: #6 ,Page: 2566 ,URL: http://www.tidhar.tourolib.org/tidhar/view/6/2566</bibl><bibl>Volume: #6 ,Page: 2567 ,URL: http://www.tidhar.tourolib.org/tidhar/view/6/2567</bibl>
<bibl>Volume: #6 ,Page: 2568 ,URL: http://www.tidhar.tourolib.org/tidhar/view/6/2568</bibl>
<bibl>Volume: #6 ,Page: 2569 ,URL: http://www.tidhar.tourolib.org/tidhar/view/6/2569</bibl>
            </listBibl>
         </div>
      </body>
  </text>
</TEI>
