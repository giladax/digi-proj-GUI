<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1447 ,URL: http://www.tidhar.tourolib.org/tidhar/view/3/1447</bibl><bibl>Volume: #3 ,Page: 1448 ,URL: http://www.tidhar.tourolib.org/tidhar/view/3/1448</bibl>
<bibl>Volume: #3 ,Page: 1449 ,URL: http://www.tidhar.tourolib.org/tidhar/view/3/1449</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אפרים דיינארד</persName>

</head>
         <div><p> נולד בשאסמאקן, פלך קורלאנד, רוסיה (אח"כ לטביה), בשנת תר"ו (1846).

 קיבל חנוך תורני וכללי ומנעוריו הרגיש נטיה לטור בעולם, להתבונן בחיי היהודים בתפוצותיהם ולפרסם את רשמיו ודעותיו בספרים ובחוברות.

 למסעו הראשון יצא בהיותו בן 16, בשנת תרכ"ב. במסעו בשנת תרל"ג התודע לראש חכמי הקראים ברוסיה <persName>שמואל פירקוביץ</persName> (בכינויו הספרותי<persName> אבן רש"ף)</persName> ועזר לו להכין רשימות של כתבי-יד עתיקים, שמכר אח"כ לאוצר הקיסר הרוסי. אך יחסים אלה לא מנעוהו מהלחם בעטו במכרו זה ואחד מספריו הקדיש להוקעת זיופיו של אבן רש"ף בכתבי-יד עתיקים, זיופים שעשה לשם אישור תורת הקראים נגד התורה הרבנית המקובלת בישראל. אחרי מות אבן רש"ף יצא למסעותיו לארץ הקדם ונתפרסם בעולם היהודי כתייר-חוקר. בשנת תרל"ח הוזמן מטעם חברת כי"ח שבפאריס לחבר סטטיסטיקה מפורטת על היהודים בעולם. בתר"מ שלחמו השר <persName>ארקאדי קורפמאן </persName> מפטרבורג לתור את ארץ-ישראל לשם חקירת התנאים ליסוד מושבה לחקלאים יהודים. בשובו מהארץ החלה תסיסת הפרעות ברוסיה וזרם הגירת היהודים ממנה, וחברת כי"ח הזמינתו לנסוע לברודי (בימים ההם עיר-הגבול שבגליציה האוסטרית, שאליה נמלטו המהגרים היהודים מרוסיה בשבילי יערות בלי פספורטים), כדי לעזור לשליחי החברה בסידור הגירת הפליטים לאמריקה. אך בהיותו מצדד בעליה לארץ-ישראל, במקום ההגירה לאמריקה, דחה את ההזמנה ועבר לאודיסה לעזור בארגון ההגירה-העליה לארץ-ישראל.

 בשנות השמונים למאה הי"ט החזיק באודיסה בית מסחר לספרים עברים ונודע כמומחה לספרים ולכתבי-יד עתיקים, והרבה סופרים וחוקרים יהודים אף מארצות קרובות ורחוקות היו באים אליו להתענין בדבר ספרים עתיקים וחדשים. כך נעשתה חנותו מקום פגישה לאנשי המדע והעסקנות היהודים. בין האורחים הקבועים של חנותו היו גם ראשוני העסקנים של חיבת ציון באודיסה, ביניהם <persName>מ. ל. לילינבלום, זליג</persName> <persName>אפשטיין, י. ח. רבניצקי ועוד.</persName> הוא הצטרף אליהם למען הפעולה ובאותה תקופה פרסם את חוברתו "שאו נס ציונה" לשם תעמולה לחיבת ציון.

 בשנת תרמ"ד יסד אגודה בשם "זרובבל" במטרה לעבוד לציון מהשקפה מדינית ולתכלית זאת שלח את <persName>ישראל איסר הלוי לנדא</persName> על חשבונו לקונסטנטינופול לשם יסוד אגודה לציון אשר בראשה יעמדו גדולי ישראל בעיר זו. על חותמת האגודה כתב בראשה: "נוסו מצפון", לעורר את העם לצאת מרוסיה.

 בתרמ"ח יצא לאמריקה, השתקע בארלינגטון שבקרבת ניו-יורק. הוציא במשך זמן קצר שבועון עברי בשם "הלאומי" לתעמולת חיבת ציון, ואח"כ עסק במסחר בספרים עתיקים. בתרנ"ז יסד מושבה חקלאית יהודית במדינת ניבאדה שבארה"ב. בעשור-השנים 1909- 1899 נסע שלש פעמים לארצות המזרח ואסף כתבי-יד עתיקים, שמכר לאספי-ספרים נודעים. במסעו הראשון, ב-1899, עלה בידו לגלות את הגניזה שבביתהכנסת העתיק בכפר גובאר שבקרבת דמשק, המפורסם על-ידי "מערת אליהו" שבתוכו, ימצא שם כתבייד עתיקים ויקרים.


 בתרע"ג עלה ארצה (כאן היה לו ש"ב, ר'<persName> דוד</persName> <persName>מנחם דיינארד</persName> , מראשוני המורים בחדרה ואח"כ דרשן ביפו). קנה ליד תחנת הרכבת ברמלה גן גדול, נטע בו עצי פרי, בנה בית גדול והושיב בו משפחה יהו דית. זה היה אחרי שנתפזר הישוב היהודי מרמלה, ומ-25 המשפחות שהושיבה חברת "למען ציון" (נוסדה בגרמניה) משנת תרנ"ה ואילך יצאו רובן להתישב ברחובות ולא נותרו ברמלה אלא משפחת השוחט, שהחברה הוסיפה לשלם את שכרו בתקוה שעוד יעלה בידה לקיים את הישוב בעיר ולהגדילו, ויהודי ספרדי זקן. - ובכן נתן אף הוא את דעתו לפעול למען קיום הישוב היהודי בעיר זו, והיה יושב בה בשלות הבדידות ועוסק באיסוף ספרים וכתבייד ובמחקר ובכתיבה.

 במלחמת-העולם הראשונה הסתבך בדין-ודברים עם פקידי הצבא הטורקי. חסן בק מושל יפו שלח לאסרו בביתו ברמלה ובתשרי תרע"ו גורש מן הארץ. אכן התכונן לצאת מהארץ בלי גירוש, שכן חזה מראש שהמלחמה תארך זמן רב ובעקבותיה יבואו; רעב ומגפות, ואף השיג כבר רשיון להחזיר אתו את ספריו לאמריקה, - אך פקידי הצבא חשדו בארגזי ספריי הרבים, שמא יש בהם דברים אסורים ומסוכנים, ועיכבו את הוצאתם מהארץ ; בשובו לאמריקה הצליח בהשתדלותו לשכנע את ממשלת ארה"ב בדבר הערך הספרותי והתרבותי הגדול של ספריו, וכשבאה בטבת תרע"ו אנית-מלחמה אמריקאית לחופי הארץ הביאה עמה פקודה להעביר את הספרים לאמריקה, ואז חזר בו השלטון הטורקי מסירובו והרשה להעבירם מרמלה ליפו ולמסרם לאנשי האניה. על גירושו מהארץ ועל רשמיו וחויותיו בארץ מראשית המלחמה פרסם ספר גדול בשם "מלחמת תוגרמה בארץ-ישראל" (בעמוד 236 יש בו פרק תחת הכותרת "אנגליה רימתנו...")

 באמריקה המשיך בעבודה אספנית. ספרותית ומדעית עד סוף ימיו. ביקר גם באפריקה וביתר ארצות המזרח. חיבר ספרים בעניני יהדות ונצרות וקונטרס פולמוס חריפים בעניני מדע וצבור, לפעמים בחתימת אדי''ר; היה ידוע כתייר-סופר וחוקר-נוסע וקראו ל

 "בעל המסעות". הוא היה בעל עוז ומזג סוער, מבקש עלילות והרפתקאות, לא נרתע מפולמוס וממלחמתדברים. אמנם היו ידיעותיו מרובות, אך בהיותו מחוסר ריסון של מדע שיטתי ואוביקטיביות מדעית, היה עובר את המדד, בפולמוסו ובהתקפותיו על אנשים ומוסדות, לא מצא את מקומו בקהל הסופרים והעסקנים, ואכן גם לא ביקש ביותר מקום כזה והמשיך את מלחמותיו בבדידות עם סוף ימיו.

 חיבר ספרים וחוברות לעשרות, ביניהם: "תולדות אבן רש"ף", לגילוי זיופי המלומד הקראי הנודע שמואל פירקוביץ, (תרל"ז), "מסע קרים" (וארשה, תרל"ח), "מלחמת קרים" (וארשה, תרל"ט), "מסע בחצי-האי קרים" (וארשה תרמ"א), "מסע בארץ הקדם", רשמיו מביקורו בתרמ"ב בארץ-ישראל (פרסבורג, תרמ"ב), "מסע באירופה" ,השקפה על דרבי היהודים באירופה (וארשה, תרמ"ה), "מלחמה לה' בעמלק", איסור כללי על אתרוגי קורפו (ניו-יורק, תרנ"ב), "אור מאיר", קטלוג מספריתו של השופט מאיר זולצברגר (ניו-יורק, תרנ"ו), "דברי הימים לציון" (בשני חלקים, תר"מ - תרמ"ח, חלק א', קארני, נ. ד. וחלק ב', תרס"ד), "ספרות ישראל באמריקה" רשימה ביבליוגרפית של כל הספרים העברים שנדפסו באמריקה (יפו - ניו-יורק, תר"ע תרע"ג), "מסתרי ניו-יורק" (התפתחות התנועה הלאומית באמריקה), "הבו תמים" (אל צירי הקונגרס בוינה, ירושלים,תרע"ג), "עתיקות יהודה" (רשימת 1500 ספרים נדירים, ירושלים, תרע"ה), "חרב חדה'', "פחדו בציון חטאים" (תרע"ז), "ציון בעד מי ?" (בעד בולשביקים או יהודים?, אמריקה תרע"ח), "משגי עוורים" (אמריקה, תרע"ט), "מחאת סופרים" (סנטלואיס, תרע"ח), "מקוהלת אמריקה" (רשימת הספרים העברים שנדפסו בארה"ב בשנות 1925- 1735, סנטלואיס, תרפ"ו), "מלחמת תוגרמה בארץ-ישראל" (אמריקה, תרפ"ו), "לקורות היהודים באמריקה" (ניואורליאנס), "ארוכת בת עמי" ובדבר יסוד סנהדרין, סנט-לואיס, תרפ"ט), "עתידות ישראל" (השקפה על מצב א"י ועתידה לימים יוצרו), "זכרונות בת עמי" (בשני חלקים), חרב לה' ולישראל" ("נושאי הצלב או "צלב בהיכל" - נגד הספר "ישו הנוצרי" של ד"ר יוסף קלויזנר).

 נפטר בסנט-לואיס, אמריקה, כ"ח סיון תר"ץ (24.6.30).

 שני בניו נמצאים מאמריקה.

</p></div>
         <div type="bibliogrphy">
            <listBibl>
<bibl>Volume: #3 ,Page: 1447 ,URL: http://www.tidhar.tourolib.org/tidhar/view/3/1447</bibl><bibl>Volume: #3 ,Page: 1448 ,URL: http://www.tidhar.tourolib.org/tidhar/view/3/1448</bibl>
<bibl>Volume: #3 ,Page: 1449 ,URL: http://www.tidhar.tourolib.org/tidhar/view/3/1449</bibl>
            </listBibl>
         </div>
      </body>
  </text>
</TEI>
