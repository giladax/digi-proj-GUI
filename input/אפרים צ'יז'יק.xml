<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1818 ,URL: http://www.tidhar.tourolib.org/tidhar/view/4/1818</bibl><bibl>Volume: #4 ,Page: 1819 ,URL: http://www.tidhar.tourolib.org/tidhar/view/4/1819</bibl>
<bibl>Volume: #4 ,Page: 1820 ,URL: http://www.tidhar.tourolib.org/tidhar/view/4/1820</bibl>
<bibl>Volume: #4 ,Page: 1821 ,URL: http://www.tidhar.tourolib.org/tidhar/view/4/1821</bibl>
<bibl>Volume: #4 ,Page: 1822 ,URL: http://www.tidhar.tourolib.org/tidhar/view/4/1822</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אפרים צ'יז'יק</persName>

</head>
         <div><p> נולד בטומאשפול, פלך פודוליה, אוקראינה, ה' ניסן תרנ"ט (1899), לאביו <persName>שמואל זיינוול</persName> (מראשוני כנרת ומנחמיה, ראה עליו בכרך זה) ולאמו <persName>בריינה</persName> בת <persName>אפרים ברונשטיין.</persName>

 קיבל חינוך עברי לאומי ב"חדר מתוקן" ומילדותו נשא את נפשו לארץ-ישראל, אליה עלו אחיו<persName> ברוך</persName> ואחותו<persName> חנה</persName> בהיותו בשנתו הששית.

 בן שמונה עלה גם הוא עם הוריו ושאר בני המשפחה. למד במוסד החינוכי "קרית ספר" בבן שמן, מיסודו של<persName> ישראל בלקינד</persName> ליתומי פרעות קישינוב, בו היתה אז<persName> חנה</persName> אחותו מדריכה-מחנכת. גדל ועבד במשק הוריו בכנרת ואח"כ במלחמיה (מנחמיה) ובעודו נער השתתף באומץ בקרבות ההגנה על המושבה הקטנה והמבודדת מפני שוסים ערבים. יזם ועבד בשיגור עגלות להבאת מגורשי יפו ותל-אביב לגליל באביב תרע"ז.

 בראשית 1919 הלך ללמוד בשיעורי ריפוי בהמות של הד"ר<persName> משה כספי</persName> ביפו, ובהגיע אליו הידיעה על נפול <persName>שרה</persName> אחותו בהגנת תל-חי (י"א אדר תר"פ) כתב לאחותו <persName>חנה;</persName> "כשיגיע זמננו, נלך גם אנחנו בדרכה של שרה". ואכן עמד על המשמר בפנה מסוכנת בין ת"א לנוה שלום במהומות מאי 1921, ובשמעו על תסיסה מסוכנת בגליל חש הביתה למנחמיה וגם שם עמד באומץ מול התוקפים הערבים.

 אחרי גמרו את לימודיו ביפו עבד שנים אחדות במשקי עין-חרוד ותל-יוסף כאחראי לבריאות הבהמות, אך למעשה עבד בזריזות ובשקידה רבה בכל ענפי המשק, וביחוד בעבודות פלחה שהתאמן בהן מנעוריו.

 עם התחלת העבודה בבנין תחנת הכח בנהרים עבר שמה ועזר בשמירה ובהחזקת יחסי שכנות עם ערביי הסביבה. היה חדור אהבה עמוקה לטבע הארץ.

 כשפרצו מהומות תרפ"ט חש לקריאת ההגנה ירושלימה, עמד על המשמר במשק הפועלות בצפון תלאביב (אז במקום בודד מחוץ לעיר). משם חש יחד עם <persName>יעקב אברמסון</persName> לארגן את ההגנה על הנקודה המבודדת והקטנה חולדה. ואם כי הדרך היתה בחזקת סכנה, היות והערבים כיתרו את כל הנקודה, הצליחו לעקוף ולהגיע ברכיבה על סוס לחולדה. עמד בגבורה בראש 23 המגינים מול אלפי פורעים. פקד על חבריו להסוג בזחילה אל הבנין והוא נשאר אחרון לחפות עליהם בנשקו. כשקם ללכת אחריהם בקפיצה נפגע בכדור אויב ונפל ביום כ"ט אב תרפ"ט. ימים אחדים אי אפשר היה לגשת אל הגופה ולהביאה לקבר ישראל, והיות והאנגלים לא רצו לתת שמירה. ואחרי שהערבים שרפו את הגורן ואת הבית - נשרפה גם גופתו, ונמצאה שרופה וחרוכה. נקבר בחולדה הישנה ושם הוקמה מצבת גבורי חולדה (ע"י הפסלת בתיה לישנסקי).

 לזכרו וזכר אחותו <persName>שרה</persName> , הקדיש אחיו<persName> ברוך</persName> ספר אגדות מקוריות על צמחי ארץ-ישראל בשם "צמחיאל". לזכרו הוקדשה חוברת, שיצאה ב-1930 על-ידי קבוצת סטודנטים "אבוקה" באמריקה, ובפואמה "אפרים


 איש חולדה" מאת אפרים תלמי, הוצאת חברים, תש"ג. (מהדורה שניה, תש"ה).

 דבר ראש הממשלה למגיני חולדה

 הקריה כ"ח באב תש"ט, 25 באוגוסט 1949 לאזכרת הגנת חולדה מטעם ארגון חברי ההגנה בישראל.

 חברים יקרים! צר לי מאוד מאוד על אי יכלתי להיות אתכם היום להתיחד עם המאורע ועם זכר המגינים, לא מאורע בודד - ולא מגין יחיד.<persName> אפרים צ'יזיק</persName> הוא לא אחד מגבורינו שמסרו נפשם על הגנת ישוב -<persName> הוא נצר</persName> <persName>ממשפחה גדולה ויוצרת</persName> . שרוב בניה לשמחתנו עוד חיים אתנו ונקווה יאריכו ימים, אשר חייה נארגו במסכת היצירה והגבורה והתפארת של ארץ ישראל העובדת: בסג'רה, כנרת, מלחמיה, תל חי, חולדה, אלה הן קצת מציוני הכבוד וההוד של חיי משפחה מבורכת זו, והתמונה תהיה פגומה אם לא נוסיף גם מפעלי מחקר ומדע ומפעלי חינוך והכשרה של בני משפחה מופלאה זו. וחולדה תיזכר לנו לא רק מימי ההגנה שלפני 20 שנה, חולדה היא פרשה רבת ענין ועלילה בתולדות המפעל הציוני במשך 40 שנה, החל מחוות קרן הקיימת - וגמור במפעל "נחשון" וממערכות לטרון, <persName>והגמור, אני בטוח, אינו סיום</persName> - אלא המשך וחוליה בשלשלת מעשים מבורכים שעוד יבואו. כבוד ויקר לחולדה המבורכת! <persName>כבוד ויקר למשפחת צ'יזיק!</persName> בברכת חברים <persName>דוד בן-גוריון</persName>

</p></div>
         <div type="bibliogrphy">
            <listBibl>
<bibl>Volume: #4 ,Page: 1818 ,URL: http://www.tidhar.tourolib.org/tidhar/view/4/1818</bibl><bibl>Volume: #4 ,Page: 1819 ,URL: http://www.tidhar.tourolib.org/tidhar/view/4/1819</bibl>
<bibl>Volume: #4 ,Page: 1820 ,URL: http://www.tidhar.tourolib.org/tidhar/view/4/1820</bibl>
<bibl>Volume: #4 ,Page: 1821 ,URL: http://www.tidhar.tourolib.org/tidhar/view/4/1821</bibl>
<bibl>Volume: #4 ,Page: 1822 ,URL: http://www.tidhar.tourolib.org/tidhar/view/4/1822</bibl>
            </listBibl>
         </div>
      </body>
  </text>
</TEI>
