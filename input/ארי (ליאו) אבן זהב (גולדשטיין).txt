ארי (ליאו) אבן זהב (גולדשטיין)

Volume: #1 ,Page: 384 ,URL: http://www.tidhar.tourolib.org/tidhar/view/1/384


 תוספות:

 (המשך לערך שלו שנדפס בכרך ראשון, בעמודים 383-384)

 בשנת 1947 הוזמן לארה"ב, ושם הוצג "שיילוק" שלו כמחזה ע"י התיאטרון האמנותי היהודי.

 בשנת 1948 הופיע "שיילוק" באנגלית.

 בשנת 1952 - "דויד ובת-שבע" - אנגלית (מתוך כתב היד במקורו הופיע 1964).

 בשנת 1953 הופיע "דויד ובת-שבע" בספרדית, בסידרה "מספרים גדולים בני-זמננו".


 ב-1960 פורסם "שיילוק, היהודי מוונציה" בהוצאה מחודשת.

 ליובלו, בתש"ל, יצאו ע"י "עם הספר" 7 כרכים כ"מיבחר הכתבים", הכוללים את "ירושלים של מעלה" (כל השירים על ירושלים במשך מ"ג שנה, שרבים מהם עדיין לא פורסמו); "ירושלים של מטה": "שישים שנה ושנה" מחודש; "בסוד עניי הכותל" הנ"ל, ו"בתוככי ירושלים", שפורסם תחילה (מחוץ ל"אחרות") בשנת 1954; "שיילוק" המחודש ; "דויד ובת-שבע", ו"משלי ארי" , ספר פתגמים מקיף. בשנת תש"ג זכה בפרס-ירושלים, שניתן אז בפעם הראשונה; בשנת תש"ל זכה בפרס עיריית-חולון בעד "ירושלים של מטה", וכן הוענק לו פרס-כבוד ליובלו ע"י אוהדיו בארה"ב.

 בשנת תש"ל הוכתר כדוקטור לספרות ע"י הקולג' העברי בבלטימור.

 בשנת-יובלו הופיע ספר מקיף על פרי עטו: "ארי אבן-זהב, המספר ומשורר ירושלים" - מאת ד"ר מנחם ג. גלן פילדלפיה).

Volume: #19 ,Page: 5709 ,URL: http://www.tidhar.tourolib.org/tidhar/view/19/5709
