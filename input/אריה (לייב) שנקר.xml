<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 798 ,URL: http://www.tidhar.tourolib.org/tidhar/view/2/798</bibl><bibl>Volume: #2 ,Page: 799 ,URL: http://www.tidhar.tourolib.org/tidhar/view/2/799</bibl>
<bibl>Volume: #2 ,Page: 800 ,URL: http://www.tidhar.tourolib.org/tidhar/view/2/800</bibl>
<bibl>Volume: #2 ,Page: 801 ,URL: http://www.tidhar.tourolib.org/tidhar/view/2/801</bibl>
<bibl>Volume: #2 ,Page: 802 ,URL: http://www.tidhar.tourolib.org/tidhar/view/2/802</bibl>
<bibl>Volume: #2 ,Page: 803 ,URL: http://www.tidhar.tourolib.org/tidhar/view/2/803</bibl>
<bibl>Volume: #2 ,Page: 804 ,URL: http://www.tidhar.tourolib.org/tidhar/view/2/804</bibl>
<bibl>Volume: #2 ,Page: 805 ,URL: http://www.tidhar.tourolib.org/tidhar/view/2/805</bibl>
<bibl>Volume: #2 ,Page: 806 ,URL: http://www.tidhar.tourolib.org/tidhar/view/2/806</bibl>
<bibl>Volume: #2 ,Page: 807 ,URL: http://www.tidhar.tourolib.org/tidhar/view/2/807</bibl>
<bibl>Volume: #2 ,Page: 808 ,URL: http://www.tidhar.tourolib.org/tidhar/view/2/808</bibl>
<bibl>Volume: #2 ,Page: 809 ,URL: http://www.tidhar.tourolib.org/tidhar/view/2/809</bibl>
<bibl>Volume: #2 ,Page: 810 ,URL: http://www.tidhar.tourolib.org/tidhar/view/2/810</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה (לייב) שנקר</persName>

</head>
         <div><p> נולד בעירה שפיצנצי שליד פוגרבישטשה באוקראינה-רוסיה, לאביו ר' בן-ציון בן ר' חיים (משפחתו היתה נודעת בכל הסביבה כמשפחה חסידית מיוחסת הקשורה לבית האדמו"ר רבי ישראל מרוז'ין. ר' חיים ובניו היו שם בעלי בית-מסחר גדול. נולדו לו עשרה בנים. ובימי האבל אחרי פטירתו ישבו כל עשרת הבנים "שבעה" בביתו של ר' חיים ב"מנין" משלהם) ולאמו ברבה בת ר' מרדכי שפירא מצאצאי בעלי הדפוס הידוע מסלאוו-טא. משפחת שפירא היתה ידועה ביחוסה והשתיכה למשפחות רביים, אנשי תורה וחסידות.

 אביו ר' בן-ציון היה ידוע בכל סביבתו כיהודי נדיב לב וחסיד הרבי מרוז'ין. ביתו היה בית-ועד גם לאותם מחסידי הרבי שהיו מתגוררים מעבר לגבול (בגאליציה). ר' בן-ציון כשלעצמו היה כרוך בכל נימי נפשו ומאודו אחר ה"חסידות התורנית" והיה נוסע מדי שנה בשנה אל בנו של הרבי מבויאן משושלת הרוז'ינים. בימים ההם נמנעו הרביים שמעבר לגבול מנסיעות לתחומי רוסיה והמוני החסידים שהיו תאבים לקשר עם מנהיגיהם הרוחניים היו מסתפקים בבקורים אצל ה"בנים" או ה"נכדים" של הרביים שהתגוררו בחוץ-לארץ (בגאליציה). ביתו של ר' בן-ציון שימש במקום כינוס לבקוריהם של צאצאי השושלות החסידיות בכלל: הרבי ר' דוד'ל מסקוירה או הרבי מטשרנוביל היו מבאי-ביתו. ואף שר' בן-ציון היה ידוע כחסיד מושבע של הרבי

 מבויאן, לא מנע הדבר מיחסי ידידות בינו ובין חסידיהם של רביים אחרים למרות חלוקי הדעות הרוחניים. וביחוד הרב המקומי אהרון, תלמיד חכם וחסיד מפורסם היה בן-בית במשפחת השנקרים. הבנים קבלו את חינוכם באטמוספירה של יראת-שמים. ובכל זאת הבנים של ר' בן-ציון השתיכו בתקופה מסוימת לתנועת המשכילים הראשונים שחדרה בזמן ההוא גם לסביבה הזאת. לפי המושגים של הזמן ההוא זה היה רעיון מהפכני ממש שהשפיע ברבות הימים גם על בניו חוץ מאחד ר' גצי שנשאר בחסידותו הנאמנה ללא כל השפעה חיצונית.

 הבנים למדו כולם ב"חדר" ולשם השלמת חנוכם בעניני יהדות קבלו בשבילם "מלמד" ידוע אשר התגורר בבית שנקר במשך שנים רבות. (ר' בן-ציון נפטר בגיל 84).

 האם מתוך אינסטינקט של צורך בהכנה לחיי המעשה, היתה מצדדת בלימוד השפה הרוסית ובחינוך חילוני יותר מקיף ותפקיד זה הוטל על ה"מורה" - סטודנט שנזדמן לעיירה זו ושקבל על עצמו להכין את הילדים לקורס של הגימנסיה.

 בלבותיהם של האחים הצעירים והתמימים נתעוררו אז הרעיונות של סוציאליזם על הרקע של קשר נפשי ואהבה עזה לעם ישראל המדוכא. תוך שאיפה למצוא פתרון לבעיות היהדות בגולה טבעי הדבר שהבשורה על אנשי "בילו" והחלום על שיבת-ציון מצאו הד עמוק בלבם ועד מהרה התחברו לכל אותן הקבוצות הראשונות של חובבי-ציון אשר הזדהו עם השאיפה הזאת. אחרי מות האב התחילו הבנים לדאוג ולעבוד לקיום המשפחה בכלל. אריה נסע בהזדמנות מסויימת למוסקבה ונשתקע שם עד עלותו לארץ. בינתים נשא לאשה את רבקה בת יעקב רוטבארג (איש מכובד ומשכיל) שגמרה אז את הגמנסיה בקישינוב.

 כעבור זמן ידוע בהיותו במוסקבה פתח שם ביח"ר קטן לטכסטיל. הצטרף שם לתנועת הציונית


 אשר הלכה והתפשטה בכל רוסיה וגם במוסקבה הכתה שרשים עמוקים. בעבודתו הציונית הושפע מהקסם האישי של המנוח טשלנוב. הוא היה מקורב מאד לטשריקובר, לרב מזאה ולמר ניידיץ. לקח חלק פעיל בעבודה למען א"י בכלל. היה חבר פעיל באגודה הציונית הפרוגרסיבית "קדימה" שנוסדה עוד מקודם ביזמתו של אידלסון. באגודה זו שימש כגזבר וגם כסגן יושב-הראש. אחרי זמן רב קבל על עצמו שליחות מיוחדת ובשנת 1908 נסע לברלין יחד עם חברו יצחק לויטס כדי לקנות קרקע בא"י באמצעות האגודה "עזרה" (הילפספראיין"). בשליחותו זו נפגש עם מר סימון והד"ר אלפרד נוסיג ורכשו שטח קרקע מסויים בא"י בשביל אגודת "קדימה". השתתף שם באותו זמן באוסף אמצעים עבור המפעל המיוחד למען יסוד שכונת התימנים ליד רחובות. השתתף באופן ניכר בחברת "הבונה" "רענניה" ובכל שאר החברות שמטרתן היתה גאולת האדמה ובנין הארץ. כל הקניות שלו בארץ-ישראל וההשקעות השונות דלעיל שבהן השתתף בהון ניכר, אך מרחוק ומבלי שבחן את הענינים בעצמו, לא הצליחו ביותר... אך זה לא רפה את ידיו והוא המשיך בלי הרף בהכנותיו להשתקע בארץ. גם בזמן המהפכה ובמלחמת האזרחים עשה את כל הנסיונות כדי לקבל את הרשיונות המיוחדים מהשלטונות במטרה לצאת מרוסיה בדרך ליגלית ורק לאחר עמל עלה הדבר בידו.

 במשך תקופת הבינים המשיך בעבודתו הציונית ברוסיה, דבר שהיה כרוך בסכנות נפשות ממש. למרות כל הרדיפות של ה"ייבסקים" התעסק בכל העבודות הציוניות והתרבותיות הקשורות עם הארץ והחיאת השפה והתרבות העברית. וכאשר דוד בןגוריון בא למוסקבה בשנת 1921 מצא שם גרעין ציוני מלא התלהבות שלא פסק אף יום מעבודת התחיה. כמעט כל העבודה הזו נעשתה במחתרת. בתנאים מדכאים אלה נתקימה אז בביתו אספת ציוני מוסקבה ובה מסר ד. בן-גוריון על המתרחש בארץישראל.

 ב-1924 הצליח לצאת לחו"ל יחד עם רעיתו ואחרי שסדר בלונדון את עניניו הפיננסיים עלה מיד לא"י כדי להגשים את חלום חייו מנעוריו. התבונן מה הוגשם פה ער עכשיו לפיתוח החקלאות ואיזו סכויים נשקפים פה בכלל לפיתוח התעשיה. ניגש לחקירה יסודית על המתרחש בשטח החרשת. המסקנות היו עגומות ולא זו בלבד אלא גם הכלכלנים וכן כל האנשים הקרובים אליו כאן התיחסו לרעיון זה בפסימיות גמורה ואפילו הזהירוהו לבל יהין להסתבר ! הוא לא נרתע מכל הנבואות הפסימיות האלה, בידעו שכל יהודי הבא להשתקע במולדת חייב לשלם מס מסויים בגופו ובממונו. לקח על עצמו את כל הסכנות שבהן היתה קשורה בזמן ההוא ההעפלה החלוצית שביצירת תעשיה עברית בארץ-ישראל

 ונכנס למפעל "לודזיה" אשר קשה היה לו להתקיים בגלל הציוד הבלתי מתאים, חוסר ההון, חוסר פועלים מנוסים ויד מכוונת. התמסר בכל כוחו לבסס את המפעל ולשוות לו צורה תעשיתית רצינית. בןאחיו המנוח בן-ציון שהיה קרוב לו מאד ברוחו ובשאיפותיו הציוניות ואשר מנערותו התכונן לקשור את גורלו בתחית הארץ (אחרי שלמד פה בסמינריון למורים נסע בן-ציון לצרפת כדי להשתלם וגמר את חוק לימודיו כמהנדס) הוכנס על ידו לביהח"ר כעוזרו בהנהלת המפעל. אחרי זמן בא לכאן גם בן אחיו השני מרדכי שנקר שעוד בחו"ל היה קשור בכל נימי נפשו לתנועה הציונית והכניס גם אותו לבית החרושת.

 נשא בגאון את כל הסבל הזה שבהקמת תעשיה בתנאים חלוציים. בתקופות הקשות ביותר היה עוזר ומעודד את היצרנים שמספרם אז הגיע לבמת עשרות בלבד. המשיך להגדיל ולהרחיב את מפעלו. נסע לחו"ל כדי לרכוש ציוד המשוכלל ביותר. התגבר על המכשולים הרבים והצליח להקים מחדש את ביהח"ר הזה והפכי למפעל טכסטילאי מבוסס.

 בתוך כל טרדותיו התענין בבעיות הייצור בכלל ושאף להפוך את התעשיה לגורם ממדרגה ראשונה של המשק הכלכלי הא"י כאמצעי לקליטה מהירה של עולים יהודים ולפרנסתם בעבודה פרודוקטיבית. נכנס לארגון של התאחדות בעלי התעשיה שאיגד אז בתוכו רק אי-אלה יצרנים קטנים ובעיקר בשלב שבין בעלי מלאכה ויצרנים אשר היו בודדים לנפשם ממש. הייצור היה אז בשפל המדרגה ללא שום תכנית ואפילו התקציב הפעוט לקיומו של המנגנון הקטן של ההתאחדות לא היה אז לפי יכלתם החמרית. בתוך הצבור הזה היה הרוח החיה. המנוח ברוך גורלסקי הרגיש בו מיד לב יהודי ובעל חלומות לפתח פה את התעשיה על הבסיס האידיאולוגי של נאמנות לתוצרת הארץ.

 אחרי זמן קצר נבחר ליו"ר התאחדות בעלי התעשיה. בעיות קשות העיקו על התעשיה וביניהן בעית האשראי למימון התעשיה, יצירת הון חוזר, תעמולה לתוצרת הארץ, פיתוח האכספורט, הסדרת האימפורט, הסדרת תעריפי המכס - הגנה מכסית על התוצרת המוכנה ופטורי מכס למכונות וגלמים ובכלל יצירת התנאים לפתח את החרושת המקומית על בסיס רינטאבילי. הוא התחיל ללמוד את התנאים של הייצור בארץ ובארצות השכנות: לבנון, סוריה, עירק, מצרים וטורקיה, בקר למטרה זו באפריקה הדרומית. יצר למען ההתאחדות את קשרי הכלכלה והמחקר וקירב אליה אישים ומוסדות בארץ ובחוץ-לארץ. יצר קשרים ידידותיים עם חשובי הסוחרים היהודים בארצות השכנות כדי שיעזרו להכנסת סחורותינו למדינות האלה.

 יחד עם מאיר דיזנגוף ראש עירית ת"א היה מתכן תכניות להמרצת התעשיה הא"י. כשהקונגרס


 הציוני ה-14 בשנת 1927 הטיל על דיזנגוף להקים את המחלקה להתישבות עירונית, היה יד ימינו ויועצו לעניני הסקטור התעשיתי והפעולות הדחופות שהיו אז חיוניות כדי לאפשר ליצרנים להחזיק מעמד. אותו היחס נוצר ביזמתו גם עם פנחס רוטנברג ובצורה עוד יותר מוחשית בנוגע לפרובלימות שונות כמו: תעריפים מיוחדים לצרכי התעשיה, יצירת קרן מיוחדת לאשראי עבור יצרנים זעירים. בזמן ההוא השקיע עבודה מאומצת ביותר כדי להשיג את העזרה הדרושה ליצרנים לפיתוח הייצור בארץ ובמיוחד למפעלים שנפגעו מהמשבר בשנות 1929-1926ובתקופת המאורעות.

 המשיך בשיטתו לקרב לרעיון פתוח התעשיין בא"י את טובי האישים של התנועה הציונית. עניין גם את מ.מ. אוסישקין שהתענין בשאלה זו למרות שנתן זכות בכורה לחקלאות וכן את המוסדות העליונים עד שהמריצם לעשות דבר ממשי בשטח הקרדיטים התעשיתיים. כל חברי ההנהלה הציונית בזמן ההוא וביניהם הקולונל קיש, הד"ר רופין, מנהלי אפ"ב ואישי הכלכלה בארץ קבלו ממנו תזכירים בלי הרף ולאחר משא ומתן ממושך, ישיבות והחלטות הקונגרסים חל המפנה לטובת התעשיה בשטח הקרדיטים. הוא לא הסתפק בזה בראותו שלטובת האינדוסטריאליזציה של הארץ יש צורך לגייס כספים על בסיס רנטבילי גם מחיגים אחרים. יצר למטרה זו קשרים ידידותיים עם סיר רוברט וילי כהן וא. גולדבוטר ב"כ בעלי הון מאנגליה והזרים לתעשיה הא"י סכומים ניכרים ע"י "האגודה הארצישראלית בע"מ" (פלשתין קורפורישון) ועם החברה הכלכלית האמריקאית לא"י מיסודו של לואיס ברנדייס. הפעיל גם את ידידי התעשיה באמריקה: ישראל ברודי. רוברט סולד, יוליוס סימון ועוד. מתוך הערכה חיובית לעבודה בשטח החרושת הא"י בכלל פתחה החברה בתוך המסגרת של פעולותיה הא"י גם מדור מיוחד לאשראי תעשיתי לזמנים ארוכים ונתנה בזה דחיפה להפעלת כספים מצד המוסדות האחרים בשטח הקרדיטים התעשיתיים.

 השתתף במשך שנים רבות כחבר המועצות לאשראי תעשיתי של האפ"ב, ה"פלשתין קורפור-שון" והחברה הכלכלית הא"י האמריקאית.

 ממשיך בתפקיד דירקטור במועצת ההנהלה של אפ"ב, חבר ה"בורד" של האוצר לתעשיה בע"מ וכיו"ר הבנק הא"י לתעשיה בע"מ.

 מתוך דאגה למימון התעשיתי יסד בשנות 1933/34 את "הבנק הא"י לתעשיה בע"מ" כמכשיר כספי למען התעשיה העברית בא"י. ולמרות שהבנק הזה נוצר באמצעים חמריים פעוטים הצליח מאד גם במובן היקף הפעולות שהוא מבצע בתוך הסקטור התעשיתי ומשמש כוח מפעיל וגורם מכוון בשתוף פעולה עם המוסדות העליונים והאפ"ב לשם גיוס

 כספים וקרנות מיוחדות כאשראים תעשיתיים לזמנים בינוניים ולתקופות יותר ארוכות.

 מקדיש גם מיטב התענינותו לקרנות הלאומיות הקרן הקימת וקרן היסוד המשמשות כמכשירים להגשמת מפעל תחיתנו הלאומית. הוא אחד מיוזמי מגבית ההתגיסות וההצלה אשר במשך שנות המלחמה הגישה עזרה וסעד למשפחות החיילים והמגוייסים ואפשרה פעולות הצלה לפליטי התופת הנאצית. שתף פעולה עם מאיר דיזנגוף ואחרים בהקמת נמל תל-אביב והתענין במיוחד במפעלי "יריד המזרח" אשר בהם שרת כחבר המועצה מראשית הוסדה, חבר המועצה של החברה לפיתוח תל-אביב אשר על אדמותיה הוקמו מפעלים לאומיים שונים וביניהם נמל תל-אביב, האצטדיון, מפעלי יריד המזרח ועוד. חבר במועצת המנהלים של חברת "גאולה" העוסקת בגאולת קרקעות שלא למטרות רווחים ועסק, אלא מטעמים לאומיים. משתתף במועצות שונות למען התעשרה ועזר בעקיפין לרכישת קרקע לייסוד מרכזים תעשיתיים. משתתף בפעולותיה של החברה לפיתוח טבריה; היה מהאפוטרופסים על עזבון ח.נ. ביאליק, ממשיך בתפקידו כאפוטרופוס לעזבונו של מ. דיזנגוף במוזיאון תל-אביב. מקדיש את מיטב התענינותו לפעולה התרבותית והאמנותית של הישוב: למען האוניברסיטה העברית, הטכניון העברי בחיפה ו"הבימה". משתתף בשורה של מפעלים קונסטרוקטיביים להתישבות עירונית. מושיט את עזרתו גם לחקלאות וכן ל"קבוצות" שונות (כמו של החלוץ החרדי ועוד).

 לאות הוקרה לפעולותיו נקראו על שמו שני מרכזים תעשיתיים : קרית-אריה (ליד פתח-תקוה) והשני המרכז התעשיתי על אדמת הקק"ל שליד בניברק. כמו-כן עומדים להקים בית ספר מקצועי תעשיתי על שמו באדמה שבגבול רמת-גן ותל-אביב.

 הצליח לגייס את כל המקורות התעשיתיים של החרושת העברית בא"י על מנת לשתפם במאמץ המלחמתי. הוא ארגן את כל העבודה הכבירה הזו אשר הנחילה עוז וגאון לישוב העברי כולו וביחוד לתעשיה העברית אשר זכתה להוקרתם של השלטונות האזרחיים והצבאיים עבור השרות הנעלה הזה בשעה שהארץ היתה מנותקת ממקורות האספקה שמעבר לים.

 א. שנקר מקדיש את כל מעיני רוחו מזה 23 שנים להתאחדות בעלי התעשיה. בבנין ההתאחדות נמצאת עכשיו גם תערוכה מתמדת לתוצרי החרשת העברית; המכון למסחר חוץ השוקד על עידוד היצוא התעשיתי וכן האגוד למען תוצרת הארץ, המוסד המרכזי לעניני התעמולה וההסברה החנוכית לרעיון תוצרת הארץ.

 בבנין ההתאחדות נמצאים עכשיו שורה של מוסדות-עזר עבור החרשת העברית וביניהם הבנק לתעשיה והתאחדות בעלי תעשית היהלומים. ההתאחדות עצמה בהדרכתו הסתעפה בשנים אלה . בע


 בודותיה החשובות למען החרושת העברית כולה. בפעולות האלה נעזר הוא בעבודתם של המהנדס א.י. אכטמן המנהל הכללי של ההתאחדות, מר א. ז. מכט מנהל הבנק לתעשיה, המזכיר הכללי מר א. ז. קריסטל, ומנגנון של חבר פקידים מומחים איש איש במקצועו כמו: עניני מכס ותעריפים; עניני עבודה, מחקר כלכלי וסטטיסטיקה; פיננסים צבוריים; מחלקות ואגפים מקצועיים לטכסטיל, מתכת, חמרי בנין, מזון, כימיה, ועוד. ההתאחדות גם מוציאה לאור ירחון משלה "התעשיה" בעריכתו של מר א. שנקר. עתון זה מקובל בארץ ובחוץ-לארץ כבטאון מוסמך של החרושת והכלכלה הא"י. כל הפעולות האלה קבעו להתאחדות מקום נכבד בין המוסדות הכלכליים המרכזיים בארץ באופן שהישוב ומוסדותיו העליונים מכירים בעבודת ההתאחדות הנעשית על רקע ציוני גרידא לביצור הכלכלה העברית ולהחשת האינדוסטריאליזציה של המולדת. באמצעות המוסד הזה ובאופן אישי הוא עזר לבל יצרן שהיה זקוק להדרכה ועידוד. תזכירים ומכתבים למאות נשלחים על-ידו ליהודים בכל תפוצות הגולה באמריקה, באנגליה, באפריקה הדרומית וכן באירופה במטרה להמריצם להשתתף במפעל הייצור התעשיתי העברי בארץ. הוא מאציל מרוחו על המוסד הזה ורואה בהגשמת חזון האינדוסטריאליזציה העברית בא"י את יעודו ומפעל חייו.

</p></div>
         <div type="bibliogrphy">
            <listBibl>
<bibl>Volume: #2 ,Page: 798 ,URL: http://www.tidhar.tourolib.org/tidhar/view/2/798</bibl><bibl>Volume: #2 ,Page: 799 ,URL: http://www.tidhar.tourolib.org/tidhar/view/2/799</bibl>
<bibl>Volume: #2 ,Page: 800 ,URL: http://www.tidhar.tourolib.org/tidhar/view/2/800</bibl>
<bibl>Volume: #2 ,Page: 801 ,URL: http://www.tidhar.tourolib.org/tidhar/view/2/801</bibl>
<bibl>Volume: #2 ,Page: 802 ,URL: http://www.tidhar.tourolib.org/tidhar/view/2/802</bibl>
<bibl>Volume: #2 ,Page: 803 ,URL: http://www.tidhar.tourolib.org/tidhar/view/2/803</bibl>
<bibl>Volume: #2 ,Page: 804 ,URL: http://www.tidhar.tourolib.org/tidhar/view/2/804</bibl>
<bibl>Volume: #2 ,Page: 805 ,URL: http://www.tidhar.tourolib.org/tidhar/view/2/805</bibl>
<bibl>Volume: #2 ,Page: 806 ,URL: http://www.tidhar.tourolib.org/tidhar/view/2/806</bibl>
<bibl>Volume: #2 ,Page: 807 ,URL: http://www.tidhar.tourolib.org/tidhar/view/2/807</bibl>
<bibl>Volume: #2 ,Page: 808 ,URL: http://www.tidhar.tourolib.org/tidhar/view/2/808</bibl>
<bibl>Volume: #2 ,Page: 809 ,URL: http://www.tidhar.tourolib.org/tidhar/view/2/809</bibl>
<bibl>Volume: #2 ,Page: 810 ,URL: http://www.tidhar.tourolib.org/tidhar/view/2/810</bibl>
            </listBibl>
         </div>
      </body>
  </text>
</TEI>
