<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #10 ,Page: 3601 ,URL: http://www.tidhar.tourolib.org/tidhar/view/10/3601</bibl><bibl>Volume: #10 ,Page: 3602 ,URL: http://www.tidhar.tourolib.org/tidhar/view/10/3602</bibl>
<bibl>Volume: #10 ,Page: 3603 ,URL: http://www.tidhar.tourolib.org/tidhar/view/10/3603</bibl>
<bibl>Volume: #10 ,Page: 3604 ,URL: http://www.tidhar.tourolib.org/tidhar/view/10/3604</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה באייבסקי (גליאב אלכסייביץ באקלאבסקי)</persName>

</head>
         <div><p> נולד בשנת תרמ"ט (באפריל 1889) ליד הלסינקי שבפינלנד.

 לאביו ד"ר<persName> אלכסיי באקלאבסקי,</persName> רופא צבאי בצי הצארי בתואר אדמיראל, נצר למשפחה אוקראיניתרוסית אצילה, בעלת אחוזה בפלך פולטאבה באוקראינה, שמנתה בין אבות אבותיה הרחוקים אביר פולני, שהשתתף באחד ממסעי-הצלב והוריש בכך לדורותיו את הזיקה לארץ הקודש. בדורות קודמים מנתה המשפחה טכנאים בעלי מעוף, שחזו וחלמו מראש את מפעלי-הפיתוח הענקיים שהגשימו הסובייטים, ורק בשלשת הדורות האחרונים סיפקה המשפחה אנשי-ים.

 אותו הועיד אביו להיות מהנדס. בקושי גמר את לימודיו התיכונים באלכסנדרובסק שבקרים, משום שבגלל מזגו המרדני ולעגו למורים בקריקאטורות קולעות גורש לא פעם מבית-ספר והוכרח להמשיך בבית-ספר אחר, אבל נוסף ללימודי החובה הספיק לספוג תרבות עשירה מאד. נרשם לפוליטכניקום בפטרבורג, עבר ממנו לבית-ספר צבאי ימי, שירת כ-8 שנים כקצין באימון. אח"כ גמר את האקדמיה הימית בפטרבורג, הוסמך לרב-חובל, והמשיך לשרת כקצין-מטה של הצי באדמיראליות בפטרבורג.

 במלחמת העולם הראשונה שירת כקצין באניותמלחמה שונות בצי הצארי הרוסי. השתתף בקרבות בים הבלטי, ובעקב הדף האוויר כשהתפוצץ פגז בקרבתו נתחרש באחת מאזניו. בפרוץ מהפכת פברואר 1917 היה בסגל המלחים של המשחתת "אורורה",

 כשהפגיזה את ארמון-החורף של הצאר. בתקופת משטר קרנסקי שירת בניהול קורס מזורז להכשרת קציני-צי בבית-הספר הימי שהוא עצמו היה חניכו לפנים. אחרי מהפכת אוקטובר נמנע מהצטרף לבולשביקים, נשאר תקוע באחוזת המשפחה באוקראינה, ונמנע מהתגייס לצי של אוקראינה העצמאית שבהנהגת ההטמן <persName>סקורופ</persName> <persName>דסקי.</persName> אח"כ הוכרח להתגייס לשרות ימי ב"צבא הלבן" שבפיקוד הגנרל<persName> דניקין </persName> והיה סגן רב-חובל באניה מזוינת בים השחור. אך גם עם המשטר ה"לבן" שבאותה צורה

 לא היה לבו שלם, ובהיות האניה בקרבת החוף של אנאטוליה ערק ממנה ובא לאיסטמבול כמהגר מדיני. שם נפגש עם הקבוצה הקרימאית של החלוצים שארגן <persName>יוסף</persName> <persName>טרומפלדור </persName> והוקסם מהחזון ומרוח-ההעפלה המפעם בה. משם עבר לאיטליה, נפגש עם<persName> פנחס רוטנברג</persName> , שהכיר אותו מתקופת המהפכה שבפטרבורג, וקיבל ממנו הבהרות נוספות. עבד זמן קצר באניה איטלקית בקו טריאסט-חיפה, בה נסעו שיירות חלוצים-עולים נושאי חזון תקומת עם ותקומת ארץ, ובסוף 1918 הגיע גם הוא ארצה באחד מהם.

 בנוגע להתגיירותו ישנן גירסאות שונות, שבלי מחקר יסודי קשה לברור מביניהן את האמיתית, אבל אין ספק בעצם העובדה, שהוא נעשה יהודי כחוק וכהלכה.

 הצטרף לגדוד העבודה ועבד במחצבה בירושלים ואגב שימש כמדריך צבאי ב"הגנה". במאי 1919 היה נציג ועד הצירים באום-רשרש שעל חוף ים-סוף (כיום אילת), חי בתנאים הקשים של הערבה, הרחק מישוב תרבותי, וחי על הדיג. דמו הימאי לא נתן לו מנוח, כי בעיניו היתה זו הזנחה פלילית ממש, שעמו החדש מתהלך בעוורון על חוף הים הגדול ואינו נוקף אצבע לנצל את התועלת הרבה שאפשר להפיק מהספנות ומהדיג הימי. וכשמצא ביפו חולמים אחדים, המטיפים לימאות, שהיתה אז בטלנות נלעגת בדעת הקהל ה"יבשתי", נתן יד להם ובכח בקיאותו המעשית דירבנם והדריכם לעבור מדיבורים לפעולות. ב-1919 יסד יחד עם המהנדס<persName> גורביץ </persName> (מורה למתימטיקה בגימנסיה הרצליה את "אגודת המים", וזו רכשה ספינת מפרש ומנוע "החלוץ" לספנות חוף, שהיתה המקשרת הראשונה


 לימאות העברית החדשה. התחיל בדיג ימי וביחד עם המהנדס<persName> מלינוב</persName> בנה ספינת דיג. לפריסות-כנפים ראשונות אלו לא היה המשך. מפני שהיה עוד צורך בזמן רב עד שהישוב ומנהיגיו יבינו את הצורך והאפשרות שבפעולות ימיות. ואיגוד הימאים העברים, שנוסד ביזמתו ב-1925, וששימש בו כסגן יו"ר ואח''כ כיו''ר, מנד. בסך הכל חברים אחדים, "משוגעים לים". עסק גם בפעילות "צבאית" יבשתית כמדריך ב"הגנה,", וביחוד היתה פעילותו זו ניכרת בהגנת תל-אביב בעת מהומות 1921.

 בסוף נתקבל לעבודה קבועה על-ידי <persName>פנחס רוטנברג</persName> בחברת החשמל בתל-אביב, ובעתות הפנאי הוסיף להטיף לימאות בלהט פטריוטי שלא נמצא דוגמתו אצל יהודים מלידה. ולא זו בלבד. הוא, שהחליף את עמו הרוסי הגדול בעם היהודי הקטן, שאף בכל מאודו לראות את עמו זה בגדלות ובתפארת של ריבונות אומרת-כבוד, ובשיחות עם חברים היה דורש יתר תקיפות בעמדה המדינית כלפי השלטון המנדטורי ויתר מעוף ומרץ במפעל בנין הארץ, מתוך מגמה ברורה להניח יסוד למדינה יהודית עצמאית. וכן הטיף לקוממיות נפשית מצד כל יחיד ויחיד, שתביע אף בלי אומר והכרזה את שייכותו של היהודי לאומה ממלכתית, ללא כניעות וללא פשרות עם כוחות-החוץ העוינים והמתנגדים. אך היהודים הפיקחים ולמודי הנסיון הגלותי עדיין לא היו מסוגלים בימים ההם לקבל את תורתו ה"גויית" הלכה למעשה. וכשקמה התנועה הציונית-הרביזיוניסטית, מצא בה יותר מעוף ותעוזה והצטרף אליה בלב ונפש.

 שנים אחדות חי חיי "אזרח מסודר" בעל משפחה, כשנשא לאשה את בתו של נפח יהודי מקיוב ושמה <persName>צפורה </persName> (שם משפחתה לא נשאר לזכרון). היא עלתה לארץ עם החלוצים הראשונים שלאחר המלחמה, אחרי שעברה עמהם בהרפתקאות ובסכנות רבות שבתקופת מלחמת האזרחים עד שהצליחו לצאת מרוסיה ולהגיע לארץ, וכאן הצטרפה לגדוד העבודה ועד לנשואיה היתה חברה בכפר-גלעדי. אחרי שנים מספר נגררה אחרי תעמולת ה"מופסים" (קומוניסטים שונאי ציון וישראל), ובסוף חזרה לרוסיה עם הבת שילדה <persName>לאריה באייבסקי</persName> ולא שמע עוד עליהן כל ימיו. ב"חבר" שהדיח את אשתו לדרך המופסים נקם עוד מקודם על פי דרכו המקורית: הוליך אותו בסירה לביקור באניה רוסית שעגנה בנמל יפו והבטיח להמתין למטה בסירה עד שיחזור ועזב אותו, ובאין כל תעודה אצלו לא הורשה לחזור ליבשה והוכרח לחזור לאניה ולצאת לרוסיה, וממחרת הוזמן אריה למשטרה הבריטית והוזהר, שלא ימול עוד לעצמו את סמכות הנציב העליון (לגרש אלמנטים בלתי-רצויים מהארץ)...

 החיים המסודרים במשרה קבועה איימו עליו ב"השתמנות המוח" והוא התפטר ויצא לחיי ספנות באניות קטנות, המהלכות לארצות השכנות, וביבשה חי חיי איש הבוהימה, בוז לסכנות ופטריוטיות לוהטת. תוך מסעיו בים חקר ורשם רשימות בדבר חוף ארצנו לכל ארכו והסגולות הטופוגרפיות של כל נקודותיו, ואת

 מסקנותיו הרצה בשיחות-רעים ולפעמים גם בכתב. בין השאר קבע בביסוס מקצועי, שהנמל של תל-אביב צריך להיבנות בתוך היבשה, במפרץ מלאכותי שייחפר בשפך הירקון אל הים. גם בעתונים פרסם מפעם מאמרים בשאלות ספנות ופיתוח הארץ, ובעתוני המהגרים הרוסים בפאריס פרסם דברי הגות ורשמי חוייות מחייו הסוערים ומהרפתקאותיו הימיות בצורה ספרותית מעולה. אך בדרך כלל לא היה לפי טעמו לכתוב בשכר כמו "סופרים מקצועיים", ויש שכתב כדי לפרוק נטל מעל נפשו ואח"כ היה שורף את רשימותיו, ורק מה שידידיו גנבו ממנו נשאר לפליטה.

 בעת מהומות תרפ"ט (1929) פעל כקצין מטה ב"הגנה הלאומית" בהנהלתו של המפקד "גדעון", הוא <persName>אברהם תהומי</persName> , ראה כרך ה', עמוד 2127), ששימשה יסוד למחתרת אצ"ל שקמה לאחר זמן. באותה תקופה הימר על בקבוק וודקה, שיחדור למסגד חסן בק בשעה שהוא מלא מתפללים. ואכן נכנס, ומאות הערבים גבורי הפרעות נטשו תפילתם ונמלטו על נפשם מפני "הטירוריסט המוסקובי" "שהביא אתו חמרי נפץ"... בנקיטת אמצעי זהירות נרחבים ומדוקדקים העיזה המשטרה הבריטית להכנס למסגד הריק ולתפםו ואחרי חודש הועמד למשפט צבאי בעוון נשיאת חמרי נפץ להרוג בני-אדם, ולפי סעיף האישום היה צפוי לו דין מות, ורק אז הוברר לתביעה הכללית, שבעצם אין לה כל הוכחות, שנמצא חומר נפץ על גופו או בקרבתו (כי באמת לא היה), ואז זוכה ושוחרר וקיבל את בקבוק המשקה שזכה בו. בתקופה מאוחרת יותר שימש סגן המפקד בספינת-הלימוד "שרה א" של בית-הספר לקציני-ים של בית"ר בציוויטא-וקיה שבאיטליה (המפקד היה<persName> ירמיהו הלפרן </persName> - ראה כרך ו', עמוד 2572), וגם בתפקידו זה נתן דוגמאות-מופת רבות לגבורה ולתעודה ולמסירות פטריוטית.

 כשפרצה מלחמת-העולם ב' התנדב לצי בשרות מאמץ המלחמה. הצטנן וחלה ונתקבל לבית-החולים הדסה בירושלים.

 ושם נפטר ביום א, תמוז תש"ב (16.6.1942) ונקבר ליד פנחס רוטנברג בהר הזיתים.

</p></div>
         <div type="bibliogrphy">
            <listBibl>
<bibl>Volume: #10 ,Page: 3601 ,URL: http://www.tidhar.tourolib.org/tidhar/view/10/3601</bibl><bibl>Volume: #10 ,Page: 3602 ,URL: http://www.tidhar.tourolib.org/tidhar/view/10/3602</bibl>
<bibl>Volume: #10 ,Page: 3603 ,URL: http://www.tidhar.tourolib.org/tidhar/view/10/3603</bibl>
<bibl>Volume: #10 ,Page: 3604 ,URL: http://www.tidhar.tourolib.org/tidhar/view/10/3604</bibl>
            </listBibl>
         </div>
      </body>
  </text>
</TEI>
