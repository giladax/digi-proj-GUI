<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1997 ,URL: http://www.tidhar.tourolib.org/tidhar/view/4/1997</bibl><bibl>Volume: #4 ,Page: 1998 ,URL: http://www.tidhar.tourolib.org/tidhar/view/4/1998</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה גלבלום</persName>

</head>
         <div><p> נולד בלודז', פולין בשנת תרפ"א (27.4.1921), לאביו <persName>זאב </persName> (חרשתן בלודז', ואח"כ מחלוצי ההגה בארץ, בעל אוטובוס פרטי בשרות יפו-ת"א, ששימש לפעמים גם כאמבולנס וכמכונית "טכסי" ; הצטרף ל"המעביר" בראשיתו ופרש מ"דן" ב-1949 בגלל גילו) ולאמו<persName> חיה</persName> <persName>שרה</persName> לבית<persName> כהן</persName> .

 ב-1925 עלה ארצה עם הוריו, למד בביה"ס "תחכמוני" בתל-אביב, בגימנסיה "נורדיה" וסיים בביה"ס התיכון החדש. בעורו נער כתב שירים, מאמרים ורשימות בעתוני נוער, בעיקר ב"במעלה", בחדשי חופש הקיץ בשנים 37- 1936 עבד כריפורטר בשביל "פלסטיין פוסט" מחזית המאורעות ביפו. פעם נאסר משנתפס בתפקיד שמירה מטעם ה"הגנה" בגבול יפו ומשיצא מכלא יפו אחרי ישיבה קצרה פרסם את הדבר הראשון בחתימתו: "מכתבו של אסיר" ב"דבר". אח"כ נדפסו גם שירים משלו ב"הארץ" (בעריכתו הספרותית של<persName> א. שלונסקי</persName> ).

 ב-1939 יצא לבירות ולמד באוניברסיטה האמריקאית שפה וספרות אנגלית, פילוסופיה, היסטוריה וכלכלה (היה היהודי הארצישראלי היחיד שנהנה מסטיפנדיה) וגמר ב-1942 ב"הצטיינות ממדרגה ראשונה". בשנות לימודיו הורה עברית בביה"ס המכין של האוניברסיטה לסטודנטים ערבים ויהודים מארצות המזרח הקרוב, בתלמוד-תורה של הקהלה ובשיעורי-ערב יסד מחדש את "המכבי" וזמן מה עמד בראשו. עבד בשרות ה"הגנה" ובעלי הברית (ההגנה שיתפה פעולה אז עם "צרפת החפשית" ועם הבריטים) גם בעת השלטון הוישאי ומשלחות הגרמנים והאיטלקים בלבנון ויזם את גילויה של כנופיה נאצית של ערבים מא"י ומסוריה. עבד זמן קצר בשביל "דבר", אח"כ בתור עתונאי-חוץ בעל אישור מפקדת הברית בשביל "הארץ" והשתתף במערכת "ההוצאה הסורית" של "פלסטיין פוסט", שלבקשת בעלות הברית הוציא אז מהדורה מיוחדת בבירות. אז גילה ברבים, שהמופתי נמצא בברלין- דבר שהבריטים אמרו להסתיר מידיעת הקהל במזרח התיכון.

 יומים לפני פלישת צבאות הברית לסוריה וללבנון חזר הבית ולאחר תקופת שרות נוספת בלבנון ובסוריה נכנס לעבוד במערכת "הארץ" (רפורטז'ה, רשי


 מות מסע בארץ ואח"כ בקורת צבורית סוציאלית), וסדרת מאמריו על הנוער העזוב ופרברי העוני נתנו דחיפה לתיקונים. ערב תקופת המאבק של תנועת המרי חזר לשרות ב"הגנה" כקצין תרבותי של הגדנ"ע. 

 בסוף 1945 יצא בשליחות "הארץ" ללונדון ויצג שם את העתון כשנה וחצי. שלח ידיעות, מאמרים ורשימות, ניתוחים עתונאיים-מדיניים שלו בפרשת יחסי הישוב ובריטניה נתאמתו (וכן שינוי היחס הסובייטי לרעיון המדינה היהודית). היה סופר העתון בדרום צרפת בעת הפרשה הדרמטית של החזרת אנית-המעפילים "יציאת אירופה", ואח"כ בז'נבה, בעת שועדת החקירה של ארגון האומות ישבה והכינה שם את הדו"ח אחרי חקירותיה בארץ, והצליח להיות העתונאי הראשון בעולם שהודיע לעתונו, שהועדה תציע חלוקת הארץ ומדינה יהודית בחלקה.

 עם החלטת החלוקה חזר ארצה ונשלח מיד בשיירה לעמוד בראש הסניף הירושלמי של העתון ושימש כסופרו המדיני של "הארץ" (אותה שעה היו בירושלים המרכזים המדיניים של הבריטים, היהודים והערבים כאחד).

 במרס 1948, כשהמרכז המדיני החל עובר מירושלים לתל-אביב, חזר לתל-אביב ונכנס לחופה עם <persName>לילי</persName> בת <persName>אברהם פרלמוטר,</persName> שהכיר בעת עבודתו בלונדון, וכשהגיעה משם בדרך האויר, ואח''כ התגייסה לצבא ישראל.

 בתקופת מלחמת המולדת שימש סופר צבאי ל"הארץ" ול"פראנס סואר" הפריסאי, וכתב גם ב"במחנה".

 ממשיך בכתיבת מאמרים על נושאים מדיניים ובקורת צבורית. בהתחפשותו כעולה חדש חי כמה שבועות במחנות העולים בארץ, עמד מתוך נסיון אישי על בעיות קליטת העליה, וגילוייו ב"הארץ" בסדרת המאמרים "חודש ימים הייתי עולה חדש" הגיעו לפרסום רב בארץ ובעולם ועוררה ויכוחים ומגמות לתיקון המצב.

 זכה ב-1945 בהתחרות עתונאים בכתיבה על נושא ארצישראלי בפרס-העתונאי הראשון בארץ מטעם מועצת העיר נתניה (יחד עם<persName> א. אבן-חן</persName> ).

 הופיע בשידורי הרדיו המנדטורי והישראלי וערך כמה תכניות על מלחמת ישראל לעצמאות. הופיע בהרצאות ב"עתון העתונאים". משתתף בספרי השנה של העתונאים ובלוחות השנה של "הארץ''. בתו: <persName>אמירה.</persName>

</p></div>
         <div type="bibliogrphy">
            <listBibl>
<bibl>Volume: #4 ,Page: 1997 ,URL: http://www.tidhar.tourolib.org/tidhar/view/4/1997</bibl><bibl>Volume: #4 ,Page: 1998 ,URL: http://www.tidhar.tourolib.org/tidhar/view/4/1998</bibl>
            </listBibl>
         </div>
      </body>
  </text>
</TEI>
