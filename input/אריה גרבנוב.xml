<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2254 ,URL: http://www.tidhar.tourolib.org/tidhar/view/5/2254</bibl><bibl>Volume: #5 ,Page: 2255 ,URL: http://www.tidhar.tourolib.org/tidhar/view/5/2255</bibl>
<bibl>Volume: #5 ,Page: 2256 ,URL: http://www.tidhar.tourolib.org/tidhar/view/5/2256</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה גרבנוב</persName>

</head>
         <div><p> נולד ב-1.5.1912 באיצ'נה שליד קונוטופ (רוסיה), לאביו<persName> חיים </persName> (סוחר אריגים, בן-תורה וחובב ציון, ואח"כ בארץ בעל חנות מכולת) ולאמו<persName> סוניה</persName> בת <persName>יהודה ליב</persName> <persName>אוזרוב.</persName>

 התחנך בלימודי יהדות ובגיל 9 כבר ידע לקרוא בתורה בנגינת הטעמים. למד זמן-מה בישיבת הרב בקונוטופ, ובו בזמן התכונן באופן פרטי לבחינות בעזרת מנהל הגימנסיה המקומית ובשמונה חדשים עבר קורס של ארבע מחלקות גימנסיה. בגיל 10 ביקש להתקבל כחבר לאגודה הציונית שפעלה במחתרת (בגלל האיסור מטעם


 בשלטון הסובייטי), וכשסירבו בגלל גילו הצעיר מדי, ארגן "מיסדר" ציוני חשאי של בני גילו והנהיג בו טקסי סודיות חמורים הרבה יותר מבאגודה של המבוגרים.

 ב-1924 ברח עם הוריו ואחותו מרוסיה וקבעו את משכנם בבית קטן ברחוב בוגרשוב 79 בתל-אביב והמשיך

 את לימודיו בגימנסיה הרצליה. באוירת החלוציות ששררה אז בישוב הצעיר בחר לו אריה שדה-פעולה עזוב לגמרי: בימאות, שנמשך אליה עוד מעת הרחיצה והשיט בנהר שבעיר הולדתו, ובשנות לימודיו כאן הרבה להביע את הגיגיו הימאים בשירים, סיפורים וציורים, בהם הש

 תדל לעשות נפשות לרעיונו, להקים ספנות עברית, שתשא את דגל ישראל במרחבי הים ותשמש שטח מחיה למאות משפחות ושילוב הוצאותינו על הובלה ימית של נוסעים ומטען במעגל ההכנסה הלאומית.

 בן 16, כשגמר את המחלקה השביעית, התכונן לבחינת הבגרות הממשלתית ועבר אותה בהצלחה, ואח"כ

 התענין בבתי-ספר ימיים בחו"ל ובחר לו ללמוד באקדמיה הימית הממלכתית של בלגיה באנטוורפן. הקונסול הבלגי בת"א סירב לתת לו ויזה לבלגיה בגלל גילו הצעיר, אך משנזדמן לו להציל את הקונסול הבלגי מטביעה בימה של ת"א (מבלי לדעת מי הוא), קיבל את הויזה. באניה הצרפתית, שהפליג בה למרסל, על מנת להמשיך ברכבת לאנטוורפן, נפל מלח מהסיפון המימה והחבל שנזרק אליו היה קצר מדי. אריה טיפס וירד בחבל והציל את חיי המלח. קצין ימי צרפתי ממוצא יהודי התפעל מגבורתו ומזריזותו ונתן לו מכתב המלצה לקונסול הבלגי וזה נתן לו מכתב המלצה להנהלת האקדמיה הימית באנטוורפן. אך ההנהלה סירבה לקבלו, משום שדוקא אז יצאה פקודה לא לקבל תלמידים זרים. אריה יצא זועף ומיואש והנה נזכר בהמלצה שבכיסו, ומשמסרה למנהל נתקבל כתלמיד מן המנין.

 בבית-הספר התנהג כיהודי גאה, סירב לכתוב בשבתות והניח תפילין בכל יום, והצטיינותו בלימודים על כל התלמידים המקומיים רכשה לו הרבה שונאים מתוך קנאה אנטישמית. אחד מהם, שהתחצף והציק לאריה יותר מדי, הוזמן להתמודד אתו בדו-קרב יבש, בבוקס, ומשהשכיבו ארצה בנוק-אאוט הפך לו לידיד ולמוקיר העם היהודי הגבור "כפי שהוא מתואר בכתבי הקודש". בהפלגת-אימונים באזור גועש ומסוכן מאד בקרבת ספרד התנדב לנהוג את הספינה, עמד 24 שעות על משמרתו והעביר אותה בהצלחה דרך האזור המסוכן, וכהכרה לפעולתו זו קיבל את התואר לויטננט ימי. וכשסקר מלך בלגיה את הקאדטים הימיים, משך מראה הבחור הישראלי את תשומת לבו והמלך הזמינו לצאת מהשורה ושוחח עמו. באותה שיחה הסביר אריה למלך את מאבק העם היהודי לתקומה ממלכתית בארצו בתוך ים של אויבים פראי המדבר וביקש את עזרת המלך להקמת צי עברי. ובקשתו זו פורסמה בכותרות העתונים שהדפיסו את צילום השיחה שבין המלך ובינו. גם לבתי היהודים העשירים והנכבדים באנטוורפן כבש לו את הכניסה על פי דרכו. בלכתו בראש השנה להתפלל בבית-הכנסת הגדול סירבו לתת לו כניסה בלי כרטיס. כשהרים את קולו במחאה על מניעת הכניסה מיהודי ארצישראלי יצאו הגבאים להשקיטו והכניסוהו פנימה. לבקשתו הרשו לו לקרוא בתורה ובקריאתו היפה במבטא הספרדי כבש את לבות כולם ומאז הוזמן לבתי המשפחות הנכבדות ורכש ידידים לו ואוהדים לציונות ולבנין הארץ.

 גמר בשלש שנים את הקורס בן שש השנים, הוסמך לקברניט וב-1931 חזר ארצה. פנה אל אישים רמי-מעלה במוסדות הלאומיים ובהסברת ערכה ונחיצותה החיוניים של גאולת הים ניסה להפעילם, אך הם, אם כי הסכימו לדבריו להלכה, עוד לא ראו את השעה כשרה לפעולה מעשית והציעו לחכות לימים טובים יותר... מרצו ואדיר חפצו לשרת בידיעותיו וביכלתו המקצועית את תחית העם והמולדת לא נתנוהו לחכות בחיבוק ידים. פרסם ב"הארץ" מאמרים מקצועיים ותעמולתיים בחתימת "יורדים'', השתתף ביסוד של אגודת יורדי-ים "זבולון" ושימש בה בתפקידי מורה ומדריך, יסד "התאחדות הימאים בארץ-ישראל", רשם אותה בממשלה ונתן מקום ל"מש


 רדה" על שלחנו בבית אביו, ולהזמנת <persName>מאיר דיזנגוף</persName> השתתף בקביעת מקום להקמת מזח לנסיון בחוף ימה של תל-אביב.

 במאמצים רבים עלה בידו ליסד את החברה הימית "חופיה'', שמטרתה היתה לרכוש אניות להובלת מטענים בקוים בין ארצנו, חופי הים התיכון ואנגליה. כמה בעלי הון נרשמו בחברה ומר<persName> יוסף בלומנפלד </persName> מהמושב מרחביה אף השקיע סכום כסף. אז עבר אריה בארצות איטליה, בלגיה, הולנד, גרמניה, בחיפושים אחרי אניד. מתאימה לרכישה בשביל החברה, ובסוף קנה בסורנבורג שבדניה ספינה בת 200 טון, הזמין אליו את המכונאי <persName>רוזין</persName> מיפו, את חברו <persName>בנימין לוין</persName> שלמד גם הוא באנטוורפן ועוד אנשים מספר שעבדו באניות גרמניות והרכיב צוות בן שבעה אנשים לספיגתו שקרא לד, בשם "עמנואל", והואיל ולארץ-ישראל עדיין לא היה דגל ימי רשמי, הניף על ספינתו את הדגל העברי הלאומי בערב ראש שנת תרצ''ד (29.9.33).

 אחרי ימים אחדים הפליגה הספינה מנמל דני בפיקודם של אריה גרבנוב כקברניט ובנימין לוין כסגנו והובילה מטען לאנטוורפן, ומשם ללונדון. כשהעלתה סערה את הספינה על שרטון ואניה הולנדית חילצה אותה, נדרש אריה לשלם שכר-טרחה לפי התעריף הבינלאומי, ובאין לו כסף לשלם היתה הספינה צפויה למעצר ולעיקול, אך שני יהודים טובים, ה''ה <persName>פולאק ופרידמן</persName> , עזרו לו לצאת מהמיצר.

 בכל מקומות עגינתה של הספינה עוררה התלהבות עצומה בין היהודים, שערכו קבלות-פנים חגיגית לאנשיה ויהודי הולנד הגישו לה שי - דגל רקום בסמלים של שבטי ישראל. גם בלונדון נערכה לה קבלת-פנים מטעם המכבי בהשתתפות אישים חשובים והעתונות עשתה לה פרסום רב. כאן הציע אריה למיניסטריון הצי הבריטי לאפשר לו לכונן צי מסחרי עברי כנספח לצי הבריטי והתחייב להעמיד לשרות מאות צעירים מאומנים. שלש פעמים הוזמן לשיחה בענין זה עם המיניסטר, אך תשובה ברורה לא קיבל ותוכן השיחות לא נודע לעולם...

 גם בסאותהמפטון קיבלו היהודים את פני הספינה בהתלהבות. הרב ערך בבית-הכנסת תפילה חגיגית לשלום הספינה ואנשיה ובערב הוזמנו למסיבה מטעם הקהילה. באותו ערב נגנב הדגל העברי מעל תורן הספינה, וכשאריה דרש חקירה למציאת הגנבים והחזרת הדגל, הזהירו בלש אנגלי זקן, שלא יקים רעש, כי חייו בסכנה... על סמך גילוי-איבה זה לספינה העברית ולדגלה נולדה ההשערה, שאותם גונבים אלמונים ביצעו בספינה גם מעשהחבלה נסתר, ששלל את יכלתה לעמוד בסערות הים.

 הספינה עמדה להפליג עם מטען לחופי הים התיכון בדרכה הביתה. רבים הזהירו את אריה, לבל יוציא את "קליפת האגוז" הקטנה למרחבי הים הסוער באמצע החורף. על זה השיב : "כל ימי פעלתי לפי תכנית קבועה ואין כח בעולם שיזיזני מהחלטתי". שלטונות הנמל בדקו את הספינה לפני הפלגתה ודרשו לעשות בה תיקונים יסודיים ולציידה במכשירים הדרושים. חלק מהדרישות נתמלא ובאמצע ינואר 1934 הפליגה הספינה לנמל פול, מרחק 30 ק''מ, שם הטעינו בד, 185 טון חר

 פינה להובלה לאיטליה וב-30.1.34 הפליגה למרחבי האוקיאנוס האטלנטי, ומאז נעלמו עקבות הספינה ואנשיה, חלוצי הספנות של "המדינה העברית בדרך".

 במלאות 10 שנים לאסון נערכה אזכרה לספינה ולאנשיה מטעם אגודת "זבולון", ובמלאות 15 שנה מטעם החבל הימי לישראל. בחג העצמאות השני, ביום ו' אייר תש''י, הכניסו הוריו של אריה לזכרו ספר-תורה לבית הכנסת שברחוב בוגרשוב בתהלוכה מפוארת ובהשתתפות אישים ונציגי מוסדות. ובלוח לגבורי השכונה שנפלו במלחמת השחרור, שנקבע באותו בית-כנסת, נחרת בראשם שמו של אריה גרבנוב.

</p></div>
         <div type="bibliogrphy">
            <listBibl>
<bibl>Volume: #5 ,Page: 2254 ,URL: http://www.tidhar.tourolib.org/tidhar/view/5/2254</bibl><bibl>Volume: #5 ,Page: 2255 ,URL: http://www.tidhar.tourolib.org/tidhar/view/5/2255</bibl>
<bibl>Volume: #5 ,Page: 2256 ,URL: http://www.tidhar.tourolib.org/tidhar/view/5/2256</bibl>
            </listBibl>
         </div>
      </body>
  </text>
</TEI>
