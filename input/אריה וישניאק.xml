<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2252 ,URL: http://www.tidhar.tourolib.org/tidhar/view/5/2252</bibl><bibl>Volume: #5 ,Page: 2253 ,URL: http://www.tidhar.tourolib.org/tidhar/view/5/2253</bibl>
<bibl>Volume: #5 ,Page: 2254 ,URL: http://www.tidhar.tourolib.org/tidhar/view/5/2254</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה וישניאק</persName>

</head>
         <div><p> נולד בכ"ב תשרי תרס"ה (1904) בצ'רניאני שבמחוז קוברין, רוסיה (בין שתי מלחמות העולם - פולין) לאביו <persName>שלמה </persName> (מחניכי ישיבת וולוז'ין ובעל השכלה כללית רחבה, מחובבי ציון, מנהל משרדים של בתי-חרושת לזכוכית) ולאמו <persName>ליבה</persName> בת <persName>דוד ברסקי</persName> (סוחר אריגים, מוסמך לרבנות) מפרוז'אני. למד בחדר מתוקן בבריסק שעל נהר בוג (בריסק דליטא בפי היהודים), ומשפרצה מלחמת העולם א' ב-1914 ונתערערו החיים והפרנסה נדד עם הוריו למקומות-מגורים קטנים והמשיך ללמוד עם חבריו ולהשתלם בהשכלה כללית (ברוסית) ועברית והגיע לידיעה רחבה, לפי גילו, בספרות העברית.

 מ-1919 עבד שנתים בבית-מסחר בוארשה והמשיך להשתלם בהשכלה עברית וכללית, אח"כ בעבודה אדמיניסטרטיבית בביח"ר לזכוכית בווהלין הפולנית ובסוף בבית-מסחר גדול לעצים בוארשה ובקובל והרבה לנסוע בעניני העסק לסניפי הפירמה במזרח פולין. באותן השנים היה, פעיל ב"החלוץ" ובחוגי הנוער מיסודה של "תרבות".

 בראשית 1925 ניסה לצאת מפולין בלי דרכון כדי

 לעלות ארצה. נתפס על הגבול הצ'כי והוחזר. בסוף קיבל בהשתדלות ממושכה, במיניסטריון-הפנים היתר יציאה תמורת ויתור על הנתינות הפולנית ובראשית 1926 עלה ארצה בשיירת חלוצים, וכאן מצא את אחותו <persName>רחל</persName> שעלתה לפניו (כיום חברה בגבעת השלשה). התחיל לעבוד בסלילת כבישים בשכונת גאולה בחיפה כחבר קומונה בת 4 חברים, ששכר ימי העבודה של מקצתם הוכרח להספיק לפרנסת בולם... במצב כלכלי קשה זה נפגש בחיפה עם בעל בית החרושת לזכוכית, שלפנים עבד במשרדו בפולין (יהודי חובב גלות והתבוללות), בדרכו לרגל עסקיו לסוריה ולמצרים. ההוא הציע לו לעזוב את ארץ הדלות והאבטלה ולחזור "הביתה", שם יתן לו משרה גבוהה במינהלת מפעלו. על זה השיב לו אריה וישניאק בהצעה נגדית : שיעביר את מפעלו ארצה ומכאן יפיץ את תוצרתו בכל המזרח הקרוב. ההוא הגיב על ההצעה בצחוק לעג ונשאר בפולין עד שהובל עם כל משפחתו לכבשן ההשמדה.

 משנתמעטו ימי העבודה של ה"רביעיה" בחיפה עד לאפס עבר ב-1927 לטבריה ועבד בכבישים, בבנין ובמחצבות. כשהחריפו הניגודים שם בין "אחדות העבודה" ו"הפועל הצעיר" לקראת הבחירות למועצת הפועלים,

 השתתף בארגון רשימה בלתי-מפלגתית ונבחר כחבר למועצה. (משהתאחדו שתי המפלגות למפא''י הצטרף אליה והיה פעיל בסניפה). באמצע 1929 חזר לחיפה ועבד עד 1933 במחצבות "אבן וסיד" ובמהומות 1929 השתתף בפעולות ה"הגנה" (שהיה חבר בה מאז בואו ארצה) ברחוב נצרת ובחליסה. בסוף 1933 הצטרף כחבר לקואופרטיב "נמליט" ועשה נסיון לארגן סקציה של חוצבים ערבים ליד מועצת פועלי חיפה. אח"כ עבד בקואופרטיב ובביח"ר פרטי באזור רמת גן, נאבק על זכויות הפועלים השכירים העובדים בקואופרטיב של פועלים ואף סבל פגיעות בשל מלחמתו זו. היה פעיל בועד אגודת פועלי חמרי בנין ובמהומות 1936 היה מפקד קטע ב"הגנה" בנחלת גנים. מ-1937 ואילך במועצת פועלי תלאביב כמזכיר אגודת פועלי חמרי בנין ואח"כ כמזכיר לשבת העבודה.

 בפברואר 1942 התגייס ליחידות העבריות בצבא הבריטי. השתתף בפעולת החיילים מטעם הסוכנות להמריץ


 את תנועת ההתנדבות בישוב, ואח"כ בכל מאבקי החיילים העבריים נגד מגמות המפקדה הבריטית לטשטש את לאומיותם, וכן במאבק על זכות הנפת הדגל העברי ועל הזכות להשתתף במלחמה בפועל וברכישות נשק ל"הגנה", ובסוף השתתף עם הבריגאדה בקרבות באיטליה ועם יתר מתנדבי הישוב בכל הפעולות לעזרת שארית הפליטה ותנועות ה"בריחה" וההעפלה, וכן בשליחות למחנה ברגן-בלזן לארגן תנועה חלוצית וחיי תרבות ופעילות ציונית.

 בפברואר 1946 שוחרר מהצבא וחזר ארצה. נכנס לפעולה במועצה חישובית לקליטת חיילים משוחררים בחיים האזרחיים, כחבר לשכתה הראשית וחבר מזכירות מרכז איגוד החיילים המשוחררים. באמצע 1947 חזר לעבודתו במועצת פועלי ת"א כחבר המזכירות של הועד הפועל במחלקות עליה והכשרה מקצועית, עדות המזרח, פועלי הבנין, עובדי הצבא ומחלקת השיכון, ובהתגלות ניצני המדינה העברית והצורך להלחם על הגשמתה פעל גם בעניני בטחון ובמרכז הגיוס, וכתושב כפר אונו מילא שם בעת מלחמת השחרור תפקיד מפקד המקום מול עמדות הלגיון הערבי. יתר תפקידיו: חבר מועצת סניף מפא"י בת"א, חבר הועה"פ של לשבת העבודה בת"א והסביבה וחבר מרכז לשכות העבודה. היה ציר לועידות של ההסתדרות ומפא"י וציר לקונגרס הכ"ג.

 צאצאיו: (מאשתו הראשונה <persName>מרים לובשבסקי</persName> שנפרד ממנה) <persName>אילנה </persName> ; (מאשתו השניה<persName> פנינה</persName> בת <persName>ליאון קופרמן</persName> ) <persName>גיורא, שולמית.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2252 ,URL: http://www.tidhar.tourolib.org/tidhar/view/5/2252</bibl><bibl>Volume: #5 ,Page: 2253 ,URL: http://www.tidhar.tourolib.org/tidhar/view/5/2253</bibl>
<bibl>Volume: #5 ,Page: 2254 ,URL: http://www.tidhar.tourolib.org/tidhar/view/5/2254</bibl>
            </listBibl>
         </div>
      </body>
  </text>
</TEI>
