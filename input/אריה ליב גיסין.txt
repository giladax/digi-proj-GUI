אריה ליב גיסין

Volume: #2 ,Page: 782 ,URL: http://www.tidhar.tourolib.org/tidhar/view/2/782

 תוספות: 

 נולד ביקאטרינוסלאב (אוקראינה), ח' אלול תרל"א (1871), לאביו ר' דוד (שו"ב ומוהל, ראה כרך א', עמוד

 369). בתרמ"ג עלה ארצה עם הוריו והמשיך ללמוד בישיבה בירושלים. בתרמ"ז עבר עם הוריו לראשון לציון. אביו היה במשך שנים רבות מוהל במושבה וזמן-מה גם משגיח על הכשרות ביקב, ואריה החל לעבוד בחקלאות ובכרמים, ולאמו שרה  (נפטרה בראשון לציון, ח' ניסן תרע''ד).

 בחשון תרנ"ו נשא לאשה את רבקה בת שלום קונסטרום מירושלים.

 באותה שנה נכלל בין 15 צעירי המקום ("הכורמים הקטנים") שקיבלו משקים בעזרת הבארון בנימין רוטשילד. עבד במשקו בשקידה והפריש מזמנו גם לפעילות צבורית בכל עניני המושבה וביחוד בעניני הקהלה ודרש קו ישר מעצמו ומחבריו. בתרס"ו נסע יחד עם דב חביב-לובמן לפאריס להשתדל בעד ביסוסם המשקי של 15 "הכורמים הקטנים" ובשובו משם נבחר לחבר למועצת אגודת הכורמים ויקבי ראשון לציון וזכרון יעקב והתמיד במשרתו זו כל ימיו. היה פעיל בהרחבת שטח המושבה, ברכישת אדמת "בית דגון" מצפון למושבה, שנועדה בעיקר למעוטי קרקע. ויחד עם חברו ישראל זיגר השתדל בהצלחה בעד רכישת אדמת "אחוזה" מסרפנד אל-חרב. יחד עם מרדכי ברלניצקי  עסק בקבלנות ממשלתית לסלילת כבישים וסלל אף את הכביש הפנימי ברחוב רוט

 שילד .בעסקנותו הצבורית הצליח ליצור יחסים טובים בין האכרים ובין פקידי הבארון וחברת יק"א.

 במלחמת העולם הראשונה הגלוהו הטורקים לאנאטוליה ומשם לאיסטמבול. שם סבל רבות במחסור ובמחלות וכשחזר הביתה בסוף המלחמה לא חזרה לו עוד בריאותו הקודמת.

 כשמחלתו חזרה ותקפה עליו הועבר לביתהחולים בירושלים, ושם נפטר ונקבר בהר הזיתים ביום ה' תשרי תרפ"ב.

 צאצאיו: אבשלום, דב (שניהם נשאו לנשים את בנותיו של השו"ב מרדכי זינגר מראשון לציון), בנימין, שושנה אשת אהרן זינגר, דבורה  אשת יצחק מורגנשטרן.

Volume: #3 ,Page: 1284 ,URL: http://www.tidhar.tourolib.org/tidhar/view/3/1284