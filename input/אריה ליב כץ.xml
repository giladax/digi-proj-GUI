<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2129 ,URL: http://www.tidhar.tourolib.org/tidhar/view/5/2129</bibl><bibl>Volume: #5 ,Page: 2130 ,URL: http://www.tidhar.tourolib.org/tidhar/view/5/2130</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה ליב כץ</persName>

</head>
         <div><p> נולד בוילנה, ליטא, ט"ו אדר תרנ"ז (1897), לאביו <persName>שמעון</persName> (מנכבדי הסוחרים בעיר, מראשוני חובבי ציון,

 שביתו שימש בית ועד לעסקנות ציונית ועברית) ולאמו <persName>שושנה </persName> בת <persName>אליהו מינדס.</persName> קיבל חינוך מסורתי ולאומי בעברית. למד בגימנסיה רוסית והיה פעיל בעבודות הציוניות באגודת הנוער "התחיה". הצטיין בתעמולה ציונית, ביחוד בחוגי הפועלים. מתוך נטיה לציור עזב את לימודיו בגימנסיה לפני הגמר, עבר לקיוב ולמד שם באקדמיה לאמנות הציור. המשיך בפעילותו הציונית במחתרת ומשנתגלה למשטרה הצארית שהשתתף באספה ציונית בלתי-ליגאלית נמלט מקיוב לעיירות שונות באוקראינה וגם בהן המשיך בפעולתו ה"אסורה". ארגן חוגי נוער, ערך פגישות הסברה על נושאים ספרותיים ולאומיים, הצגות קטנות וכו' כדי לקרבם לציונות ומגמתו היתה לצאת איך שהוא מרוסיה ולעלות ארצה.

 משפרצה מלחמת-העולם ב-1914 חזר לקיוב והתמסר לעבודה לעזרת הפליטים והמגורשים היהודים מפלכיהספר המערביים. השתמש בפספורטים "מושאלים", כדי להפטר מהגיוס, והמשיך בפעילות ציונית (ב"צעירי ציון") בקיוב וביתר ערי אוקראינה. משפרצה המהפכה

 הרוסית נלחם לציונות באספות הפועלים היהודים והכריז על בנין ארץ-ישראל עובדת, ללא מנצלים ומנוצלים. משלא יכול לעלות ארצה מרוסיה, בעקב המלחמה והמהפכות, הרחיק נדוד אל המזרח הרחוק כדי להגיע ממנו אל "המזרח הקרוב". נדד דרך סיביר והגיע אל העיר המנג'ורית חארבין, בה היה אז צבור יהודי חפשי תחת חסות רוסית בארץ זרה. שם עסק בציור ובצילום לפרנסתו ואת זמנו הפנוי הקדיש ליסוד אגודות "צעירי ציון" בחארבין וביתר ישובי היהודים במזרח סיביר. השתתף במערכת העתון הציוני "ייברייסקיה ז'יזן" ("חיים יהודיים'' ברוסית), בכתיבת פיליטונים שונים, ובעבודת ארגון ותעמולה ציונית בכלל.

 כשנודע שם על הצהרת בלפור ארגן בראשית 1918 עשרות צעירים מתנדבים לגדוד העברי ועמד לנסוע עמהם להשתתף במלחמת שחרור הארץ, אך בגלל שיבושי התחבורה בתנאי המלחמה לא יכלו להפליג.

 אחרי המלחמה יסד את "החלוץ" בחארבין ובערי המחוז. הפליג (עם אשתו <persName>צפורה</persName> שנשא שם) בראש קבוצת החלוצים הראשונים מהמזרח הרחוק דרך יאפן, הודו


 ועדן (ובכל מקום בואם עוררו התלהבות ציונית בין היהודים), והגיעו ליפו ביום 1 במאי 1921 - הוא יום פרוץ המהומות הערביות, שבהשפעתן אסר הנציב העליון זמנית את המשכת העליה היהודית. התישב בחברון ועסק במלאכת הצילום ואחרי זמן מועט עבר לירושלים והיה מחלוצי הצילום האמנותי. עזר למנהל קרן היסוד <persName>ליב</persName> <persName>יפה </persName> הי"ד באיסוף התמונות בשביל "ספר הקונגרס". לפרופ' <persName>ב. שץ</persName> ז''ל ארגן מחדש את ביה"ס לאמנות "בצלאל". היה מפעילי מפלגת "אחדות העבודה" והשתתף בארגונה ובפעולתה של התזמורת הירושלמית הראשונה מיסודה של ועדת התרבות של הסתדרות העובדים. (בנעוריו למד באופן פרטי לנגן בכנור, נודע כמנגן בחסד והפליא את שומעיו בנגנו בכנור-סטראדיוואריוס שהיה לו). ביתו בירושלים היה בית ועד לחובבי אמנות ולפעילי צבור, לעולי וילנה וסיביר, וכתובת טובה ובטוחה לזקוקים לעזרה ולשבירת רעבונם. התמסר לפעילות צבורית במפלגה ובציונות ובחברה בכלל ונודע כבעל מרץ ויזמה. נתחבב על כל יודעיו במזגו הטוב, במדותיו התרומיות ובעליזותו שגירשה עצב מהלבבות. אף בעמדו ליד להבות צריפו שעלה באש התבדח והתלוצץ כדי לעודד את אשתו וידידיו שנפלו ברוחם. עבר לתל-אביב ובמרצו הרב פתח לו בית-מלאכה חדש לצילום ברחוב הרצל 3 והמשיך בפעילות צבורית וחברתית בירושלים.

 כשנולדה בתו קרא לה בשם <persName>צופיה</persName> , על שם פתיחת האוניברסיטה באותו זמן על הר הצופים (הוא הראשון שהנהיג שם זה בארץ).

 זמן מועט אחרי-כן נספה בתאונת-חשמל במעבדתו, ביום כ"ט תמוז תרפ"ד ונקבר בבית-העלמין הישן בת"א.

</p></div>
         <div type="bibliogrphy">
            <listBibl>
<bibl>Volume: #5 ,Page: 2129 ,URL: http://www.tidhar.tourolib.org/tidhar/view/5/2129</bibl><bibl>Volume: #5 ,Page: 2130 ,URL: http://www.tidhar.tourolib.org/tidhar/view/5/2130</bibl>
            </listBibl>
         </div>
      </body>
  </text>
</TEI>
