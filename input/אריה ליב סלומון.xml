<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 291 ,URL: http://www.tidhar.tourolib.org/tidhar/view/1/291</bibl><bibl>Volume: #1 ,Page: 292 ,URL: http://www.tidhar.tourolib.org/tidhar/view/1/292</bibl>
<bibl>Volume: #1 ,Page: 293 ,URL: http://www.tidhar.tourolib.org/tidhar/view/1/293</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אריה ליב סלומון</persName>

</head>
         <div><p> נולד בירושלים, כ' תמוז תרכ"ד (1864), לאביו ר' יואל משה סלומון, העסקן המעולה בצבור הירושלמי, מעורכי "הלבנון" ועורך "יהודה וירושלים", ממיסדי נחלת שבעה ופתח-תקוה (נכד ר'<persName> זלמן צורף</persName> גואל ה"חורבה" ובן ר'<persName> מרדכי</persName> , חלוץ החקלאות והתעשיה בארץ, מבוני בית-הכנסת "החורבה", מראשוני הישוב האשכנזי בירושלים), ולאמו<persName> פרומה</persName> בת ר' <persName>אברהם רוטנברג</persName> .

 למד ב"חדר" ובישיבת "עץ חיים". כשיסד אביו יחד עם יתר המיסדים את פתח-תקוה, יצא גם הוא

 להתנחל בה, וגם אחרי שוב אביו לעסקנותו הצבורית בירושלים נשאר אכר במושבה. נשא לאשה את חנה פרל בת ר' מרדכי דיסקין ממיסדי המושבה. הצטיין במסירות לבנין המשק והמושבה, באומץ-לב ובגבורה בהגנה מפני שוסים ומסיגי גבול. נלחם בגבורה להדיפת ההתנפלות של ערביי יהודיה על פתח-תקוה, ותודות לנתינותו הגרמנית הצליח להשיג את עזרת הקונסול הגרמני בלחץ על השלטונות, שהוכרחו לשים

 במאסר את ראש המתנפלים. כן החרים בהסתערות נועזה את חרבו של שוטר טורקי, שבא אל המושבה לרגל גבית המסים ופגע בכבוד אחת מבנות המושבה. את החרב מסר לקונסול הגרמני ביפו כמוצג לאישור הקובלנה על ההתנהגות הגסה של המשטרה, וכתוצאה מזה פוטר השוטר, וקצינו הוכרח לבקש סליחה מקהל התושבים. גם בסכסוך בדבר זכות הבעלות על חלק מאדמת המושבה הגן על זכות היהודים, הן בפועל ממש להדיפת ערביי יהודיה שבאו בהמוניהם, בעזרתו של השייך אבו-רבח, להחזיק בקרקע על-ידי חרישה, והן בטענות בפני בית-המשפט כעורך-דין ותיק וזריז. גם ביפו ובדרכי הארץ מחוץ למושבה הוכיח בהתנהגותו האמיצה ובחרוף-נפש לעזרת יהודים נתקפים ונעלבים, שלא תמיד צריך היהודי להיות הצד הסובל בשתיקה. בתנופת ידו החזקה לימד לקח את הפוגעים, כי היהודי אינו הפקר, והערבים ביפו ובכל הסביבה לא העיזו לפצות פה ולהרים יד על "הקונסול של מלבס".

 הרבה לפעול למען רכישת אדמת כפר-סבא לבני המושבה, ולמרות המעצורים מצד שלטונות המחוז בשכם הצליח יחד עם שאר המיסדים בעמל שלש שנים לגמור את רישום הקניה, לסדר את ה"מפרוז" (הפרדת חלק היהודים לחוד מהאדמה המשותפת של הכפר הערבי) ולסמן את הגבולות.

 בפתח-תקוה היה בין הראשונים שנטעו פרדסים ובין מיסדי חברת "פרדס".

 השתתף בהקמת מוסדות הצבור והחסד של המושבה


 ובהחזקתם ובניהולם. הרבה להיטיב עם הבריות בהלואות גמילות-חסד ובהשאלת כלי-שימוש, ועמד לימין חלשים ומקופחים.

 הוא היה מחרף את נפשו לא רק בהגנה נגד תוקפים ערבים, אלא גם נגד מחלות. כמיסד וחבר ב"חברת לינה" היה מקיים את התחייבותו ללכת ללון לפי תורו אצל חולים ולשרתם בלילות. כשחלה המלמד ר' <persName>זאב</persName> בטיפוס ואנשי החברה פחדו לגשת אליו, פן ידבקו במחלתו, התמסר הוא לטפול בו יומם ולילה במשך כמה שבועות. בסוף דבקה המחלה בו והוא נפטר בפתח-תקוה, י"ז חשון תרע"ד.

</p></div>
         <div type="bibliogrphy">
            <listBibl>
<bibl>Volume: #1 ,Page: 291 ,URL: http://www.tidhar.tourolib.org/tidhar/view/1/291</bibl><bibl>Volume: #1 ,Page: 292 ,URL: http://www.tidhar.tourolib.org/tidhar/view/1/292</bibl>
<bibl>Volume: #1 ,Page: 293 ,URL: http://www.tidhar.tourolib.org/tidhar/view/1/293</bibl>
            </listBibl>
         </div>
      </body>
  </text>
</TEI>
