<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 715 ,URL: http://www.tidhar.tourolib.org/tidhar/view/2/715</bibl><bibl>Volume: #2 ,Page: 716 ,URL: http://www.tidhar.tourolib.org/tidhar/view/2/716</bibl>
<bibl>Volume: #2 ,Page: 717 ,URL: http://www.tidhar.tourolib.org/tidhar/view/2/717</bibl>
<bibl>Volume: #2 ,Page: 718 ,URL: http://www.tidhar.tourolib.org/tidhar/view/2/718</bibl>
<bibl>Volume: #2 ,Page: 719 ,URL: http://www.tidhar.tourolib.org/tidhar/view/2/719</bibl>
<bibl>Volume: #2 ,Page: 720 ,URL: http://www.tidhar.tourolib.org/tidhar/view/2/720</bibl>
<bibl>Volume: #2 ,Page: 721 ,URL: http://www.tidhar.tourolib.org/tidhar/view/2/721</bibl>
<bibl>Volume: #2 ,Page: 722 ,URL: http://www.tidhar.tourolib.org/tidhar/view/2/722</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>אשר ברש</persName>

</head>
         <div><p> נולד בתענית אסתר, י"ג אדר תרמ"ט בעיירה לופאטין הסמוכה לברודי, בקצה מזרח-גליציה, בין נהר סטיר והגבול הרוסי. אביו: נפתלי הרץ ברש, סוחר תבואות, ואמו: רייזל בת הרץ רובינשטיין, ממשפחת הצדיק מבלז.

 בית הוריו היה בפאת-רחוב שמחוץ לעיירה, נעוץ רובו בתוך סימטאות ומשעולים רבי-ירק של איכרים, בעלי-מלאכה ופקידים, רותינים ופולנים. גם להוריו היה משק של פרות, סוס, גן ירקות ופירות ושדה של כישות.

 מילדותו היה מדבר, נוסף על לשון האם האידית, גם פולנית, ורותינית. אח"כ נוספה גם הגרמנית מתוך לימוד. עברית ידע משחר ילדותו, כאילו ינק אותה עם חלב אמו. בבית המאוכלס היו מתהלכים ביטויים עבריים לרוב, בעניני קודש ובעניני חול, וה"חדר" רק הוסיף על מה שכבר היה נטוע בו.

 למד ב"חדרים" ובבית-מדרש ובבית (מתוך ספרי אביו וספרי ההשכלה שהשאיר אחיו הבכור), ולפני היותו לבר-מצוה גמר את בית-הספר הממשלתי, ששימש בג, לשונות. מנהלת ביה"ס, העלמה הפולנית הזקנה קראוזובנה, אדם עדין והומאני עד מאד, היתה הוגה חיבה יתירה לתלמיד זה שהיה שונה משאר

 התלמידים הרגילים, היתה מזמינה אותו לביתה ומדריכה אותו בספרות בכלל ובספרות עמה בפרט. המושגים הראשונים של "ספרות" קיבל ממנה.

 עד בר-מצוה היה מעורב גם עם השכנים הנכרים בחצר ובבית-המלאכה, בשדה ובמרעה לילה. גם עם חבריו היהודים עסק בעיקר במעשי-שעשועים, בקרבות, בהפרחת יונים, ברחיצה בנהר ובהמצאות שונות. אך מי"ג ואילך שקד עם חברים אחדים על גמרא ופוסקים ועל ספרי השכלה שהגיעו לעיירה. באותו זמן היה חורז חרוזים וכותב סיפורים ומחזות בעברית וביידיש (דרמה אחת בחרוזים בגרמנית שילרית), ובהיותו בן י"ד היו כבר תחת ידו "קובצים" של "כתבים" מועתקים יפה בפנקסים קטנים, מכורכים בעצם ידו. הטוב שבחבריו, אף כי גדול ממנו בכמה שנים, היה הבלשן העברי הידוע <persName>חנוך ילון</persName> היושב בירושלים.

 כשהגיע לעיירה שמע הציונות נתפס לה מיד ברוב התלהבות. הוא וכמה מחבריו יסדו מעין אגודה והיו מחליפים מכתבים עם גדולי התנועה הלאו

 מית, וביחוד עם הרב <persName>י. י. ריינס </persName> מלידא, שהיה קורא להם בתשובותיו "בני". התשוקה לעלות לא"י היתה בלב כולם, אבל אצלו היתה כמין החלטה של נדר עוד מילדותו, כשנודע לו כי קרוב של אמו, המגיד ר' מרדכי רובינשטיין מקראקא, מכר את בית מלונו ועלה עם בני ביתו הרבים לירושלים. ואמנם הוא היה הראשון מבני לופאטין שעלה לא"י לפני מלחמת העולם הראשונה.

 אעפ"י שהוריו לא מנעו ממנו כל מחסוריו וביקשו להחזיקו בבית "עד שידובר בו", הוציאתו שאיפתו לעמוד ברשות עצמו מבית אבא ומעיירתו בהיותו בן ט"ז, ולא חזר עוד שמה אלא כאורח בלבד.

 מאותו זמן עד שעלה בחורף תרע"ד לא"י "מדד את גליציה בשעלו" לארכה ולרחבה לשם לימור ופרנסה, אך ביותר לשם סיפוק יצר ההתרשמות שלא נתן לו דמי. עיקר ישיבתו היתה בלבוב ומשם היה יוצא לחצי שנה או לשנה לערי-השדה וחוזר לעיר הבירה. בשנים אלה עסק בלימוד (הכנה לאוניברסיטה)


 ובהוראה, ובהן רכש לו את הדבר היקר ביותר את<persName> דעת החיים</persName> .

 בתחילה פירסם כמה עשרות שירים ליריים לסיפורים הומוריסטיים אחדים ומאמרי בקורת ביידיש (בעתון היומי "טאגבלאט" ובמאספים ספרותיים) ונמנה עם עוזרי "דער יודישער ארבייטער", שבועון פועלי ציון בגליציה. בחורף תרס"ח לקח ממנו י. ח. ברנר, שבא אז, אחרי הפסקת "המעורר'', מלונדון ללבוב, כמה שירים בפרוזה קטנים וקלי-ערך ושלהם לד. פרישמן בשביל המאסף השני של "ספרות" שיצא בעריכתו. השירים נדפסו במאסף. סיפורו העברהראשון בשם "תנאים" נדפס ב"השלח', בשנת תרס"ט.

 מעורב היה בסביבה הספרותית שבלבוב, של כותבי יידיש ועברית, אך ביחסים קרובים היה ביחוד עם שני אנשים משתי קצוות: א. מ. ליפשיץ וג. שופמן. הראשון השתדל להדריכו ברוח היהדות הצרופה וג. שופמן הדפיס במאסף "שלכת" משל ב. ארבעה שירים ליריים ואת הנובילה הגדולה "מן המגרש", שעשתה אז רושם בריאליותה הדשנה, המנדלאית.

 מעתה התמכר כולו לכתיבה עברית ופירסם שירים וסיפורים כמעט בכל הפריודיקה העברית של השנים ההן.

 כשעלה בחורף תרע"ד לא"י השתתף בשבועון "הפועל הצעיר", שהיה אז הבמה הספרותית המרכזית בארץ, בירחון "מולדת", ובימים שברנר ערך את המדור הספרותי ב"האחדות" פירסם גם שם כמה דברים.

 הירחים הראשונים לשבתו בארץ (והוא אז בן ב"ה) היו לו כבחרות שניה. הישוב הצעיר, הספרות הצעירה, התחדשות הלשון, שיטת ההתישבות החדשה של המשרד הא"י, ראשית אירגון הפועלים - הכל היה מלא חן עלומים, תום וטוהר וחלום-תחיה, מעין רקמה של תכלת-רקיע, זהב-חולות וירק-פרדסים. היתה זו שנת התעוררות ועלייה ותקוות טובות להתפתחות הישוב. הלשון העברית חגגה את נצחונה במערכת החינוך

 עכר באביב את הארץ מים המלח ועד מטולה, והיה זה מסע-קסם אשר לא ישכח.

 פתאום פרצה המלחמה והחשיבה את חיי הארץ ודילדלה את הישוב במשך ארבע שנים. באותן השנים נתן את עיקר כוחו לעבודה בהוראת הלשון העברית וספרותה, תחילה בגימנסיה "הרצליה" ואח"כ בבית-המדרש למורות ע"ש <persName>לוינסקי</persName> בהנהלת ד"ר <persName>טורוב.</persName>

 עם הגירוש הלך עם משפחתו (בקיץ תרע"ו נשא את אולגה בתו של יצחק ליפאבסקי, שנשלח בשעתו עם ז. ד. ליבונטין ליסד את אפ"ק) לזכרוןיעקב וכעבור חודש לחיפה, ועבד שם בביה"ס הריאלי בהנהלת י. עזריהו. באותן השנים עסק, בתור נתין אוסטרי שהיו לו קשרים עם הקונסולים (יחד עם ר'

 בנימין), בהגשת עזרה לרבים שהיו נתינים בסכנה מצד השלטון התורכי.

 אחרי המלחמה נסתעפה ונתחזקה פעולתו הספרותית, שהבשילה יצירות רבות, בסיפור ובשיר ובמסה, בתרגום ובעריכה - פעולה הידועה לכל. גם מעסקנות ציבורית לא משך ידו. היה מראשוני החברים של בית משפט השלום העברי, ממיסדי וראשי אגודת הסופרים, חבר ועד אגודת המורים, מיסד ומזכיר הכבוד הראשון של קלוב פא"ן, אח"כ סגן נשיא בית ביאליק, חבר הקורטוריון של מוסד ביאליק, חבר הועד המרכזי של ועד הלשון ועיר.

 בשנת תר"ץ קיבל את פרס ביאליק של עירית תל אביב בעד הרומן "אהבה זרה".

 עד תש"ג היה מורה ומנהל בבית הספר התיכוני למסחר, וכתום שנה זו עזב את ההוראה וחי על הספרות בלבד ועורך את הירחון לנוער "עתידות".

 ספריו : תמול, שירים, הוצאת "השרון", יפו, תרע"ה. חברים, שני סיפורים, קופת הספר, תרפ"ו. משא בהרים, הוצ, "מצפה", תרפ"ז. פרקים מחיי יעקב רודורפר, הוצ, "הדים", תרפ"ח. תמונות מבית מבשל השכר, הוצ, "מצפה", תרפ"ט. ספורים, הוצ' "דביר", תר"ץ. תורת הספרות העברית והכללית, שני חלקים, הוצ, "מצפה", תר"ץ. פלח הרמון, מאגדות העמים, הוצ, "מצפה", תרצ"ד. הדס, מאגדות העמים, הוצ, "מצפה", תרצ"ו. עלי אדמות, סיפורים, הוצ, "מצפה", תרצ"ו. מבחר השירה העברית החדשה, הוצ, שוקן, תרצ"ח. אהבה זרה, רומן, הוצ, "מוסד ביאליק", תרצ"ט. מנורת הזהב, ספר מעשיות, הוצאת "מסדה", תש"ג. הנשאר בטוליצה, סיפור היסטורי, הוצ, "מסדה" תש"ג. גננים, רומן, הוצ' "מסדה", תש"ד. כעיר נצורה, סיפור של תל-אביב, הוצ, "מסדה", תש"ה. הנעל הקטנה, ספר מעשיות, הוצ, "עם עובד", תש"ז.

 תרגומים : סינבה סולבאקן, סיפור לב. ביירנסון, הוצ, שוקן. על אדמת נכר, סיפורים למ. י. ברדיצ'בסקי, הוצ, שטיבל. חלק מיומני הרצל, מדינת היהודים, הוצ, "מצפה". דון קרלוס לפ. שילר, הוצ' שטיבל. הערכה חדשה להיסטוריה לא. שפנגלר, הוצ' "הדים". רובינסון קרוזו לדניאל דיפו, הוצ, "מסדה". אהל הדוד תום לב. סטוא, הוצ, י. שרברק. סיפורי האודיסיאה, הוצ, י. שרברק.

 ערך: הדים, דו-ירחון (עם יעקב רבינוביץ) תרפ"בתרפ"ח ; גדיש, דברי ספרות ומדע, תר"ץ: אלמנך "מצפה", תר"ץ : ספרי פרוזה בהוצאת "מצפה"; כפר "קופת הספר"; ספר השנה של א"י, תרצ"ה: "מאזנים'', שבועון; ספרי שירה ופרוזה של מוסד ביאליק; סדרים, מאסף סופרי א"י תש"ב; דברי סופרים, כנ''ל, תש"ד; מספרי "מסדה"; משנת תש"ד עורך "עתידות", ירחון לנוער.

 מוכנים לדפוס: צל צהרים, ספר שירים. בצל אנשים טובים, ארבע נובילות. נערים,


 סיפורים וזכרונות. שיח הדורות, נובילות היסטריות. חיי מלכיצדק, סיפור.

 צאצאיו:<persName> אילה</persName> אשת עו"ד יצחק הכהן; <persName>יצחק</persName> מנהל בית-דפוס (חתן מר מאיר וברוניה פלאי בעלי הוצאת "מסדה").

</p></div>
         <div type="bibliogrphy">
            <listBibl>
<bibl>Volume: #2 ,Page: 715 ,URL: http://www.tidhar.tourolib.org/tidhar/view/2/715</bibl><bibl>Volume: #2 ,Page: 716 ,URL: http://www.tidhar.tourolib.org/tidhar/view/2/716</bibl>
<bibl>Volume: #2 ,Page: 717 ,URL: http://www.tidhar.tourolib.org/tidhar/view/2/717</bibl>
<bibl>Volume: #2 ,Page: 718 ,URL: http://www.tidhar.tourolib.org/tidhar/view/2/718</bibl>
<bibl>Volume: #2 ,Page: 719 ,URL: http://www.tidhar.tourolib.org/tidhar/view/2/719</bibl>
<bibl>Volume: #2 ,Page: 720 ,URL: http://www.tidhar.tourolib.org/tidhar/view/2/720</bibl>
<bibl>Volume: #2 ,Page: 721 ,URL: http://www.tidhar.tourolib.org/tidhar/view/2/721</bibl>
<bibl>Volume: #2 ,Page: 722 ,URL: http://www.tidhar.tourolib.org/tidhar/view/2/722</bibl>
            </listBibl>
         </div>
      </body>
  </text>
</TEI>
