<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>בארי (ברל) כצנלסון</persName>

</head>
         <div><p> נולד בבוברויסק, פלך מינסק, רוסיה הלבנה, כ"ט טבת תרמ"ז (1887) לאביו <persName>משה</persName> (סוחר, תורני ומשכיל, עסקן חינוכי) ולאמו<persName> טייבה</persName> בת רבי<persName> יעקב נימיץ.</persName>

 למד בחדרים ונתחנך ע"י אביו, שהכניסו תחילה לידיעת התורה וספרות עברית ורק אח"כ נתנו ללמוד גם רוסית. בן 12 נתיתם מאביו, המשיך להשתלם בהשכלה כללית ברוסית ובקריאה בספרות עברית ואידית, ועמד בהצלחה בבחינות של מחלקות גימנסיה ברוסית. היה זמן מורה במשפחה כפרית.

 בעודו נער השתרשה בו זיקה טבעית כמעט לארץישראל ולשפה העברית (אם כי חיבב גם את האידית), ומגיל צעיר מאד נסחף במערבולת התסיסות הרעיוניות של הנוער היהודי, שחיפש דרכים שונות, ואף משונות, "לחבוש את שבר בת עמו", לבקש תיקון למצב הבלתינורמלי, החולני, של היהודים ברוסיה ושל האומה הרוסית כולה, הנאנקת תחת עול הצאריזם... דרכו הראשונה הוליכתו אל "פועלי-ציון". אך לא אטם את אזניו משמוע את האמת של אחרים. כדרך טובי "העילויים" הפוליטיים בנוער היהודי במקומות ההם ובימים ההם נתברך בכושר דיאלקטי רב וידע להסביר ולהתווכח ביסודיות, בעמקות ובהרחבת היריעה. התיחס ברצינות מרובה להכרזות חוצבות להבות של דרשנים ומנהיגים, וכשראה תהום פעורה בין הדיבורים ובין המעשים, היה

 מגיע לידי פקפוקים ותהיות, ומתוך בקשת האמת וטובת הכלל היה מסוגל לעבור לאגודה או למפלגה אחרת, בלי כל דביקות עקשנית במפלגה מסוימת ובתכניתה המוכרזת אך ורק משום שבמקרה הצליחה לרכשו לעצמה, ב1905 הצטרף לס"ס (סיוניסטים סוציאליסטים, קרי: ציונים סוציאליסטים), ציונותם התבטאה בהשתתפות פעילה במהפכה הרוסית, כדי להבטיח זכויות אזרח וקיום אנושי לעמלים יהודים ברוסיה וחופש לאומי ליהודים אישם בעולם, - ואת הודעתו על קבלת רעיונם כתב להם ב...עברית (בכלל היה כותב לעצמו עוד מכבר בעברית תמציות של ספרים סוציולוגים וכל מיני הגיונות על בעיות השעה - דברים שאין להם כל זיקה לציונות וללאומיות יהודית - ולא מתוך הכרה אידיאליסטית של "מוהיקאנים אחרונים" לשפה העברית, אלא מתוך נטיה טבעית של אדם לשפתו שלו), ובאותה הודעה הביע גם

 את זיקתו החיובית לארץ-ישראל ואת התקוה שזיקה זו, המרחפת בערפלי העתיד, לא תפריעהו מפעולה למעין ההווה והעתיד הריאלי הקרוב.

 אולם קשריו עם מפלגה זו לא עלו יפה ולא התקימו אלא כחצי שנה, וגם במשך זמן קצר זה לא שבעה נחת ממנו. בשעת ויכוח רעיוני גדול (והרי הפעילות העיקרית של מפלגות יהודיות התמצתה אז בויכוחים רעיוניים גדולים) הכשיל אותה במשגה גדול : במקום להגן אל האמונה הטריטוריאליסטית של המפלגה הגן על ההשקפות הארצישראליות של עצמו, וצריך היה להביא אחד המנהיגים הגדולים כדי לתקן את הרושם שקלקל...

 בגלל הרגשת החושה לפעילות דחה את נסיעתו ללמוד באוניברסיטה בחו"ל, ובעת הפרעות היה פעיל בהגנה העצמית היהודית ובהובלת נשק להגנה היהודית נגד פורעים בעיירה סמילה. אח"בכ עבר לקבוצת "ווזרוז'דניה" ("התחיה", שחבריה היו מתאספים לשם שיחות על הצורך באוטונומיה פרסונלית ליהודים בגולה, שתנוהל על-ידי "סיים" - בית-נבחרים - יהודי דימוקרטי בעל סמכות מחוקקת). נדד לאודיסה ולוילנה, תוך חיפוש הדרך הנכונה לטובת העם, השתתף בתנועת הפו


 עלים למפלגותיהם ובא במגע עם אנשי העסקנות והספרות לזרמיהם. פה ושם מצא נקודות אור שניסה להאחז בהן, אך היחס הקר - ליתר דיוק : חוסר כל יחס לארץ-ישראל ולעברית כלחלומות בלתי-ריאליים, שמצא מצד החוגים ההם, לא נתנו להתמזג עמה כי ברעיון ובמעשה אמנם בחישוב ריאלי לא יכול למצוא משגה בעמדתם, אבל קשריו הנפשיים לקניני-לאום אלה היו חזקים הרבה יותר, מכדי שירצה ויוכל לנתקם. מתוך האנשים הפעילים בתנועות שעבר בהן עברו אח"כ כמה וכמה דרך גלגולים שונים עד שמצאו את תחנתם הסופית ב"ייבסקציה" כמרשיעי-ברית ועוכרי ישראל או שהמשיכו בדרכי התהיות והנדנודים עד שהטילו את עגנם מעבר לים, באמריקה, ורק עם מעטים מהם נפגש מחדש בפעולה קונסטרוקטיבית בארץ-ישראל. העליה ארצה נחשבה בחוגים ההם כבלתי-ריאלית לחלוטין. רק מתי מספר הלכו בדרך זו מתוך נימוקים "ריאליים" מאד: להמלט מהשרות בצבא הרוסי או מפני הבולשת הצארית, שנתנה בהם את עיניה לרעה בגלל הסכנה המאיימת מצדם לכסא מלכותו של הצאר... וכשהגיעו אליו יצירות ספרותיות של חלוצי העליה ההיא (שלאחר זמן צוינה בתולדות הישוב במספר הסידורי "העליה השניה"), כגון, גליונות "הפועל הצעיר", חוברות "העומר", וכו' וכו', וראה בהם ניצנים של נסיון ליצירת חיים חדשים בארץ-ישראל - גמלה בו ההחלטה ללכת בדרך זו, לא מתוך בטחון בהצלחת הנסיון, אלא מתוך רצון לעשות לפחות את הניסוי להתנער ולא להרקב באפס-מעשה בגולה.

 בינתיים לא השתמט מהחובה לדרישות החיים הריאליים וקיבל משרת מורה בבית-ספר לבנות דלת העם בבוברויסק מיסודה של "חברת מפיצי ההשכלה" בין יהודי רוסיה, ששאפה לעזור ליהודים באמצעים חינוכיים למצוא את מקומם ומחיתם ברוסיה בחומר וברוח. בניגוד לנוהג המקובל בין המורים, כאנשי-אינטליגנציה מובהקים, להקרא בשמות רוסיים, התעקש הוא להקרא בשמו היהודי "ברל", ותחת להורות עברית בלי אפשרויות הגונות ובלי סיכויים להצלחה לימד את הבנות באידית היסטוריה יהודית וקצת ספרות וראה ברכה בעבודתו. על לבטיו אלה בעבודתו החינוכית מסר דינים וחשבונות בכתב להנהלת בית-הספר וזו העבירתם למרכז חברת מפיצי ההשכלה בפטרבורג, שפרסמה אותם בירחון הפדגוגי שלה. באותו זמן שימש גם ספרן בספריה העממית בבוברויסק.

 משהחליט לעלות ארצה נגש מקודם להכשיר את עצמו לעבודה מקצועית. למד פחחות ואח"כ נפחות אצל בעלי-מלאכה פרטיים ובסוף למד חרטות-ברזל בביה"ס המקצועי היהודי "טרוד" באודיסה. בכל המקומות האלה לא גילה את המטרה שלמענה לומד הוא את המלאכה, לבל יתיחסו אליו כמו לאדם משונה ומתמיה, "שדיבוק פלשתינאי" נכנס לו למוחו...

 את הוצאות הנסיעה ארצה השיג בשכר עבודה מיוחדת מן הספריה העממית, ששימש בה לפנים כספרן, הטילה עליו להכין קטלוג בעברית ורוסית. בעבודה זו השקיע עמל חדשים אחדים והוציא מתחת ידיו דבר

 משוכלל למופת וקיבל בשכרו 50 רובל (עשר לירות אנגליות) ועוד 300 רובל בתור פרס מאת מרכז חברת מפיצי ההשכלה. אחרי גמירת העבודה חלה בטיפוס ובדיבוריו בחום הקדחת גילה את לבטי נפשו בסבך הפעלתנות הצבורית העקרה של מפלגות הפועלים היהודים ברוסיה ואת החלטתו לעלות ארצה, אך הקרובים לו חסו על כבודו ולא פרסמו את הזיות - הקדחת שלו בחוגים רחבים... אחרי שהחלים מהמחלה הוכרח להשאר עוד ולהתיצב לצבא, לבל ירשם כעריק ולבל יוטל הקנס בסך 300 רובל בעד עריקתו על אמו שהיתה במצב חמרי קשה. - ואחרי שהתיצב לצבא ושוחרר יצא לדרך. עבר בשלום את המבטים והדיבורים המצליפים של ידידים ומכרים משתוממים ומתמרמרים על "התאבדותו" (כך ראו "להגירה לפלשתינה"), שנתקל בהם ברכבות ובתחנות גדולות בדרכו לאודיסה. ואת צחנת דיבת הארץ שהפיצו הכושלים והחוזרים מהארץ באכסנית העולים והיורדים באודיסה, - וסוף סוף הפליג באניה והגיע ליפו. זה היה בשנת 1909. גם באכסניה ביפו הוכרח לעבור דרך האוירה המחניקה של מאוכזבים ומיואשים המצפים לאניה שתחזירם אל הגולה ומרפים בינתיים את ידי העולים, ואחר-כך יצא לעבוד ולהשתרש בארץ.

 נשא לאשה את <persName>לאה</persName> בת <persName>אברהם מירון</persName> מבוברויסק.

 בארץ מצא מיד את מקומו במפלגת "פועלי ציון", שהיתה שונה תכלית שינוי מהמפלגה שברוסיה. במקום הווכחנות החלושה שהיתה עיקר הפעולה בגולה מצא כאן אנשים משתדלים להתעדות בקרקע המציאות, שהיתה אמנם דלה ורבת קשיים, אך נתנה גם מקום לתקוה ולאמונה בעתיד, ובו בזמן השתדלו להמשיך גם את הרציפות האידיאולוגית של תורת אבות המפלגה ונושאי דגלה של התפוצות, ולשם כך ניסו לפעמים להתאים את המציאות והמעשים לאידיאות שהביאו עמהם משם. זאת ראו שחובתם העצמית בתור חלוצי ההגשמה של ציונות סוציאליסטית: כחובת-כבוד כלפי החברים שבגולה להתמיד בנאמנות לרעיון המשותף : וגם כחובה ציונית להראות לסוציאליסטים היהודים למיניהם, אשר בגולה, שגם ב"פלשתינה" אפשר לעשות סוציאליזם ואפשר לפעול למען הגשמת הציונות בלא לבגוד בה, ולכן מותר לסוציאליסטים כשרים להצטרף ל"פועלי ציון" ואפילו לעלות ארצה... (כדוגמת הציונים הדתיים שהרגישו חובה יתרה להבליט את שמירת נאמנותם לדת, כדי להסיר לזותשפתים מהציונות בחוגים הדתיים).

 הקאריירה שלו בארץ התחילה בעבודת שכיר כפועל חקלאי בפתח-תקוה, עין גנים, חדרה אום ג'וני (דגניה), כנרת. בן-שמן, וקלנדיה (עטרות) אצל אכרים פרטיים ובחוות המשרד הארצישראלי של ההסתדרות הציונית - ובינתיים התבלט בכח פעיל בעניני ארגון, הנהגה ותרבות בצבור הפועלים. בחות כנרת אירגן את שביתת הפועלים, כשהמנהל האגרונום <persName>ברמן</persName> זלזל בדרישותיהם להטבת התנאים. השתתף ביצירת ועד פועלי הגליל (שהיה גרעין ההסתדרות החקלאית), יסד וניהל את הספריה הנודדת של הפועלים החקלאיים (גרעין הספריה המרכזית של ועדת התרבות של הסתדרות העובדים)


 והשתתף ביסוד "לגיון העבודה" לקליטת חלוצים ועולים חדשים לעבודה בקבלנות בחקלאות בכל המקומות שידרשו, כדי להתאמן בעבודה קיבוצית מאורגנת ובהכרת הארץ, והשתתף בניהול הלגיון הזה ביחד עם <persName>ישראל</persName> <persName>ואליעזר שוחט, ישראל בצר</persName> ועוד.

 ב-1913 גר עם אחיו ואחיותיו בעין גנים והושפע מאד מפגישותיו התדירות עם <persName>א. ד. גורדון, י. ח. ברנר</persName> <persName>ויעקב רבינוביץ</persName> . השתתף בועידה השניה של פועלי יהודה בבן שמן ולקח חלק פעיל בדיונים ובהחלטות. נבחר לחבר המרכז החקלאי של פועלי יהודה ונדד ממקום למקום בעניני תפקידו מקודם ברגל, ואח"כ, עם גידול היקף העבודה, ברכיבה על חמור. טיפל מטעם המרכז החקלאי בארגון גרעין חקלאי מתאים בשביל המושב נחלת יהודה. כתב מזמן לזמן בעתוני "פועלי ציון" בארץ ובגולה ויזם את הוצאת הספרים "אדמה" של הפועלים החקלאים. ב-1914 ערך בהתנדבות בשעות הערב ואחרי ימי עבודה ב"בחר" מיפקד של פועלי יהודה מטעם ההסתדרות החקלאית.

 בשנות מלחמת העולם א' עמל ביחד עם יתר עסקני צבור הפועלים בשמירה על הקיום של צבורם והישוב בזמנים הקשים, ובין השאר עסק בפעולה מאורגנת לאספקת צרכי מחייה (ביחד עם <persName>מאיר רוטנברג ועוד</persName> ), עד כמה שאפשר היה להשיגם. והפעולה היתה גרעין ל"המשביר".

 אחרי כניסת הצבא הבריטי לדרום הארץ התנדב לגדוד העברי הארצישראלי ("הראשון ליהודה", כפי שנקרא אז בחזון השליה) ושרת בו עד שנת 1920. בגדוד פעל גם בארגון החיים הצבוריים של החיילים ולמען הקמת האיחוד בציבור הפועלים, שבתוצאת מגמה זו לחיסול הפילוג לשתי מפלגות ("פועלי ציון" ו"הפועל הצעיר") נוסדה מפלגה נוספת בשם "אחדות העבודה", שהוא היה מראשיה ומפעיליה. יצג את מפלגתו בועד הזמני של יהודי ארץ-ישראל ואח"כ באספת הנבחרים ובועד הלאומי. היה ציר בועידה העולמית של ההסתדרות הציונית (לונדון, 1920), שהניחה את היסוד למפעל הבנין בארץ לפי התנאים החדשים שב"הצהרת בלפור", ובקונגרסים הציוניים י"ב-כ''א (חוץ מי"ד) ומראשי אגף העבודה שבהם נבחר תמיד לועד הפועל הציוני, ואחרי מהומות אב תרפ''ט היה ב-1930 חבר הועדה המדינית של ההסתדרות הציונית בלונדון, וכן נבחר בקונגרסים לחבר הדירקטוריון של הקהק"ל. בסוף 1920 השתתף ביסוד ההסתדרות העובדים הכללית ונבחר תמיד מחדש לועד הפועל שלה, וביסוד ההסתדרות החקלאית של הההסתדרות הכללית והיה כמה שנים חבר המרכז החקלאי. ב-1921 השתתף במשלחת הראשונה של הסתדרות העובדים לארצות הברית, ביחד עם <persName>יוסף ברץ, ומניה</persName> <persName>שוחט</persName> , ויצא כמה פעמים בשליחות התנועה לחו"ל הן ליצוג בועידות ובמפעלים של צבור הפועלים היהודי והציוני והן בקשרים עם המוסדות הבינלאומיים של צבור הפועלים, פעל בשנות 1924-25 כמזכיר הועד המנהל של המשביר, השתתף ביסוד חברת "ניר" ובניהולה, וכן בכל המפעלים המרכזיים של ההסתדרות, פעל למען איחוד "אחדות העבודה" ו"הפועל הצעיר" ב"מפלגת פועלי ארץ

 ישראל" (מפא"י) והיה חבר תמידי במרכז המפלגה. השתתף בפעילות בועידת היסוד של הבחרות הסוציאליסטית (גבעת השלושה, 1927) והיה ממעצבי דמותה האידיאולוגית. שרת את הרעיון והמעיש גם בעטו כעורך וכסופר פובליציסטי משובח ובעל כח שכנוע. יסד את הירחון "האדמה", את ה"קונטרס" של אחדות העבודה (1923) והיה עורכו הראשון. ב-1925 יסד את העתון היומי "דבר" של ההסתדרות והיה עורכו הראשי כל ימיו. ריכז סביב העתון כוחות מעולים ופיתח אותו למכשיר פעיל ויעיל לכל ערכי מעמד הפועלים, הישוב, המפעל הציוני והספרות והתרבות. היה הרוח החיה בפעולות ועדת התרבות של ההסתדרות בפעולות חינוך, לילדי היהודים, ביסודו ובניהולו של "המרכז לנוער" של ההסתדרות (מ-1934) ובעריכת הספריה שלו. ביחוד הגדיל לעשות למען הספרות העברית ביסדו ובנהלי את הוצאת "עם עובד'', שהתפתחה תחת ידו ובשקידתו המסורה והכשרונית למפעל מולו"ת גדול, שהעניק לקהל הקוראים מכל הגילים והמעמדות הרבה ספרים משובחים בספרות יפה, במחשבה, במדע, וכו', וכל זה בלי הפליה מעמדית או מפלגתית אלא לפי קנה-המדה היחיד של ערך הספרים כשלעצמם. נבחר לועד הפועל של האוניברסיטה, השתתף ביסוד אגודת שוחרי האוניברסיטה בארץ ובתור חבר הועד הפועל שלה פעל בהתמדה למען שיתוף הישוב בהחזקת האוניברסיטה ובקביעת דרכה, ובזמתו התקיימו ב-1934-1935 השיעורים האוניברסיטאיים בתל-אביב. היה בין מיסדי בנק הפועלים.

 ערך את הקבצים "העבודה", "בקבוצה", ילקוט אחדות העבודה, פרסם את החוברות "לקראת הימים הבאים" (1919), "בנק הפועלים" (באידית, 1921), "המשביר" (1924), במבחן" (1934), "דרכי לארץ" (1945), ראשי פרקים לתולדות תנועת הפועלים בארץ (בהקטוגראף).

 פרסם מאמרים רבים בעתוני הפועלים בעברית ובאידית בשמו ובכינויים -<persName> ירובעל, אסיר.</persName>

 מבחר כתביו נאספו על-ידי מפלגת פועלי א"י בראשותו של <persName>שמואל יבניאלי</persName> , ויצאו ב-י"ב כרכים. ההוצאה עומדת להדפיס את אגרותיו ומבחר כתביו ב-3-2 כרכים.

 מסלול חייו בארץ, שהתחיל בעבודת שכיר בשדות ובפרדסים, עלה והגיע לשיאים בהנהגת צבור הפועלים ובהשפעה על המפעל הציוני והישוב, ובכל זאת נשאר האיש כל ימיו עניו ואיש העם, מוכן לעזרה ליחיד ולצבור, שמח ונהנה למראה כל התקדמות קטנה וגדולה במפעל הבנין והיצירה בחומר וברוח, טוב עין וטוב לב, אוהב את הבריות, חביב ונערץ על קהלו ואהוב ומכובד גם על אנשי חוגים אחרים.

 נפטר בירושלם, כ"ד אב תש"ד והובא לקבורה בכנרת. על שמו נקראו "בית המדרש לשליחי התנועה" של ההסתדרות ליד המושב צופית בשרון, הקיבוץ בארות בדרום יהודה בשם "קיבוץ בארי'', בית הספר בגבעתיים גמנסיה תיכונית בכפר סבא. בכנרת "אוהלו" - אכסניה לנוער ועוברי דרך, בקבוצת "נען" בית הבראה על שמו.

 לזכרו יצאה חוברת "על ברל כצנלסון" מאת <persName>ש"י</persName> <persName>עגנון </persName> (הוצאת שוקן, ת"א, תש"ד).


</p></div>
         <div type="bibliogrphy">
            <listBibl>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
            </listBibl>
         </div>
      </body>
  </text>
</TEI>
