<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 523 ,URL: http://www.tidhar.tourolib.org/tidhar/view/1/523</bibl><bibl>Volume: #1 ,Page: 524 ,URL: http://www.tidhar.tourolib.org/tidhar/view/1/524</bibl>
<bibl>Volume: #1 ,Page: 525 ,URL: http://www.tidhar.tourolib.org/tidhar/view/1/525</bibl>
<bibl>Volume: #1 ,Page: 526 ,URL: http://www.tidhar.tourolib.org/tidhar/view/1/526</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>בכור שלום שטרית</persName>

</head>
         <div><p> נולד בטבריה, בשנת תרנ"ה (20.1.1895), לאביו <persName>מכלוף</persName> (ממשפחת רבנים שעלתה מטאפילאלת שבמרוקו, סמוך לשנת תרכ"ה ברכיבה על גבי בהמות עד לחוף הים ומשם בספינת מפרשים עד לחוף ארצנו; אותה עליה ממארוקו נקלטה בקרב הישוב הספרדי בטבריה מילידי ארצנו ושכנותיה ופיתחה מסחר עם כפרי הע

 רבים משני עברי הירדן,<persName> ומכלוף שטרית</persName> עסק בחקלאות ומסחר תבואות בכפרים משני עברי הירדן) ולאמו <persName>חנה </persName> בת<persName> שלום משקל</persName> .

 למד בחדר, בבית-הספר של חברת כי"ח (אליאנס), בתלמוד תורה של הרב רפאל ביבאס ובישיבה בטבריה אצל החכם מאיר עקנין והרב אליהו אבולעפיה. ממיסדי אגודת "התחיה" בטבריה להפצת הציונות והשפה העברית. נמשך לתנועות הנוער והיה חבר "מכבי" טבריה ומתוך מגע עם אנשי דגניה הצטרף ל"הפועל הצעיר".

 היה מורה בביה"ס של אליאנס בטבריה ואח"כ מורה לעברית ולערבית במושבה מנחמיה (מלחמיה).

 במלחמת-העולם הראשונה היה מוכתר המושבה כנרת בשנות תרע"ז-ע"ח, יצר קשרים טובים עם השכנים הערבים ועם פקידי השלטון והודות להם עלה בידו למנוע נגישות מהמושבה ומעריקי-הצבא היהודים שברחו מהצבא הטורקי ומצאו מחסה בה.

 כשנכנס הצבא הבריטי בראשית תרע"ט, לטבריה והשלטון הצבאי ארגן את המשטרה מחדש התגייס למשטרה, לפי צו המוסדות העבריים, ויחד עם<persName> גרו</persName> <persName>גרא (קרישבסקי)</persName> ארגן את משטרת טבריה. אחרי שלשה חדשים נתמנה לקומיסר משטרת טבריה וכשהועלה קרישבסקי לדרגת קפטין והועבר לנצרת נתמנה הוא למפקד המשטרה במחוז הגליל התחתון. הכניס לשרות הרבה צעירים עבריים, וביניהם רבים מחברי "השומר", בעלי נסיון בשמירת הבטחון הצבורי (לראשיהם חבשו כובעים אוסטרליים, מחמת סירובם לחבוש את הקולפאק - ירושת המשטרה הטורקית). עמד על משמר הבטחון בטבריה ובגליל התחתון כשנקהלו אלפי בידואים ממזרח לירדן (וגם ממערב לו) להתנפל על המושבות העבריות וגם לשלול שלל, כמנהגם. עבר קורס לקצינים בירושלים ואח"כ הועבר לנצרת במפקח המשטרה ליד בתי-הדין בגליל וכקצין נד בראש פלוגת שוטרים רוכבים לביעור השודדים ואנשי ההפקר מהגליל. שמר על הבטחון בלי הפליה בין עדה לעדה, ידע להסביר לערבים לפי תפיסתם את מושגי הסדר והצדק, נתחבב עליהם עד כדי כך, שבבוא הפקודה להעבירו


 לירושלים פנו ערביי המחוז בפטיציה לממשלה שתשאירו בטבריה.

 הועבר למרכז הבולשת בירושלים במנהל משרד טביעות האצבעות וחוקר במחלקה לחקירות פשעים. בתפקיד זה ניהל את החקירה בענין רצח<persName> י. ח. ברנר,</persName> אחרי שמשטרת יפו לא הצליחה בכך והדבר עורר שאלות בבית-הנבחרים הבריטי, והוא הצליח לגלות את תעלומת הרצח בשכונת אבו-כביר.

 בשנות תרס"ב-פ"ז שרת בחיפה כראש מחלקת החקירות והמשפטים הפליליים במחוז הצפון, ובתרפ"ז שרת בתל-אביב בדרגת קפטין כמנהל הראשון של המשטרה העירונית אחרי שעברה לרשות הממשלה.

 בשנות תרפ"ח-פ"ט שרת כמדריך בבית-הספר לשוטרים בירושלים וכעוזרו של המנהל (ובשנת תר"ץ אף ממלא מקומו) המייג'ור קינגסלי-היט, עזר לו בחיבור ספר-הלימוד היסודי לשוטרים ותרגמו לעברית ולערבית. השתדל להכניס צעירים עברים רבים לביתהספר לשוטרים ולשרות המשטרה. בעת מהומות תרפ"ט היה ממונה על חקירת הפשעים בירושלים ובמחוז.

 תוך שרותו למד בשעורי המשפט של הממשלה ובשנת תר''ץ הוסמך למשפטים.

 בשנות תרצ"ג-צ"ד עבד במחלקה לחקירת פשעים במרכז הבולשת בירושלים, ולפי הוראות מגבוה הוטל עליו לנהל את חקירת רצח הד"ר ארלוזורוב בתלאביב ולהופיע כנציג התביעה הכללית לפני השופט החוקר מטעם המשטרה.

 ביום 1.3.1935 נתמנה לשופט שלום. שרת ביפו, תל-אביב, חיפה, ומ-1937 בת"א ושופט למשפטים פליליים במושבות. בהיותו בקי בשפתם ובמנהגיהם של הערבים הצליח באופן מיוחד להשתמש בידיעותיו אלה לברר את האמת ולשכנע אותם על הצורך בשלום וצדק. הודות להשתדלויות שלו ושל השופט הרשם<persName> צדקיהו</persName> <persName>הרכבי</persName> שוכנע זקן השופטים סיר הרי טראסטד בדבר הצורך ליסד בתי-משפט קבועים בפתח-תקוה, רחובות ונתניה.

 הועלה לדרגת שופט ראשי (סיניור מג'יסטרייט), שרת זמן מה כרשם בבית-הדין המחוזי בת"א ובתש"ה נתמנה לשופט שלום ראשי "בסמכות שופט בריטי" לת"א והמחוז. מצטיין במשפטי פושעים צעירים ביחס אבהי ושוקד על הצלת הנערים וביסוס עתידם כאזרחים ישרים ומועילים בצבור.

 עוסק גם בצרכי צבור, בעיקר בארגון העדה הספרדית, יו"ר ועד העדה הספרדית בת"א וחבר הועד וההנהלה של הנציגות הספרדית הארצית, וחלק רב היה לו בפעולות למען בחירת הרב <persName>יעקב משה טולידאנו</persName> לרב ראשי בת"א. חבר פעיל בחוג הבימה. ממיסדיה ועסקניה של אגודת גן החיות בת"א. מרצה בצבור על נושאים משפטיים, חברתיים ופולקלוריים.

 צאצאיו: <persName>תחיה</persName> אשת <persName>יונה אבני (שטיין), מכלוף</persName> <persName>(מיכאל), תקוה, עליזה, כרמלה</persName> אשת <persName>נעים האפט</persName> <persName>(דגניה ב'), יוסף, אבנר.</persName>

</p>
<p>

 תוספות: 

 (מילואים לכרך א', עמוד 525)

 בשנים 1945-48 שופט שלום ראשי במחוז לוד.

 ביום 14.5.48 היה חבר הממשלה הזמנית ונבחר לשר המשטרה ושר המעוטים.

 חבר הכנסת, (נבחר ברשימת מפא"י) שר המשטרה (בלי הפסקות) עד היום.

 עסקן צבורי ופעיל בארגונים שונים.

 יוזם ויו"ר הועד להקמת בנין "בית הרמבם" בת"א.

</p></div>
         <div type="bibliogrphy">
            <listBibl>
<bibl>Volume: #1 ,Page: 523 ,URL: http://www.tidhar.tourolib.org/tidhar/view/1/523</bibl><bibl>Volume: #1 ,Page: 524 ,URL: http://www.tidhar.tourolib.org/tidhar/view/1/524</bibl>
<bibl>Volume: #1 ,Page: 525 ,URL: http://www.tidhar.tourolib.org/tidhar/view/1/525</bibl>
<bibl>Volume: #1 ,Page: 526 ,URL: http://www.tidhar.tourolib.org/tidhar/view/1/526</bibl>
            <bibl>Volume: #13 ,Page: 4360 ,URL: http://www.tidhar.tourolib.org/tidhar/view/13/4360</bibl></listBibl>
         </div>
      </body>
  </text>
</TEI>
