<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 684 ,URL: http://www.tidhar.tourolib.org/tidhar/view/2/684</bibl><bibl>Volume: #2 ,Page: 685 ,URL: http://www.tidhar.tourolib.org/tidhar/view/2/685</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>בן-ציון ברסלב (אפשטיין)</persName>

</head>
         <div><p> נולד בעיירה מיר (המפורסמת בישיבתה הגדולה) בפלך מינסק ביום ב' טבת תרכ"ח לאביו ר' <persName>שלמה</persName> <persName>צבי</persName> בן אהרן יצחק הלוי, ממשפחת אפשטיין, ולאמו בת הרב טיקטינסקי ראש ישיבת מיר. אביו היה תלמיד-חכם גדול וירא-שמים.

 אחרי לימוד "בחדר" ובישיבה החל עוזר לאביו במסחרו, ובגיל צעיר מאד למד למצוא את דרכי בחיי המעשה. גם מסורת אחרת ספגה נפשו בבית אביו: את החיבה לציון. אך בבן-ציון נתחזקה עוד מנעוריו השאיפה, לא להסתפק במעשים פעוטים של אוסף פרוטות לציון, אלא לעלות אל הארץ ולהשתתף בפועל בבנינה.

 עוד בבחרותו רצה לעלות ארצה בתור חלוץ. אך אנשים שהכירו את מרצו ואת כושר-המעשה שלו יעצוהו ליצור לו תחילה מעמד בחיים ועמדה כלכלית, כדי שיוכל לתת לבנין ארץ-ישראל במקום כח-שרירים של פועל פשוט את כח-היצירה של בעל-יזמה, ושיוכל ליצור מקורות-מחיה גם לאחרים.

 נשא לאשה את <persName>פרלה</persName> בת <persName>אברהם עבר לנדאו</persName> מסלוצק.

 דרכו הובילהו לענף המסחר בנפט ובשמנים מינרליים ומתוך נטיה להגיע עד חקר כל דבר עשה נסיונות הימיים בהרכבת חמרים שונים משמן מינרלי. אחרי לבטים רבים הצליח למצוא שותף בעל-הון באודיסה, שעזר לו להקים שם בית-חרושת למוצרי שמנים לפי התכנית שיצר בעצמו. במשך זמן קצר הצליח לכבוש את השוק ולבצר לו עמדה מכובדת בעולם המסחר והתעשיה של אודיסה.

 תוך הצלחותיו לא הסיח דעתו משאיפת חייו, מהעליה לארץ-ישראל, וביחוד בהיותו תושב "שער ציון" שברוסיה היה משתדל להפגש עם העולים ארצה ועם התיירים החוזרים משם דרך נמל אודיסה והגיש את עזרתו לעולים נצרכים. בשנת תר"ס רכש לו על-ידי חברת "מנוחה ונחלה" 130 דונם קרקע ברחובות ובכללם ברם בן 50 דונם. אחר-כך העלה


 ארצה את אחותו עם בעלה תיכף אחרי החתונה, כפי שהתנה עם גיסו מראש, על מנת שישגיח על עיבוד הנחלה ברחובות. במשך הזמן העלה ארצה גם את הוריו ושני אחיו, אחד לירושלים ואחד לרחובות, על מנת שלאחר זמן, כשהנחלה תוכל לפרנס את בעליה ולא תהיה זקוקה עוד להשקעת כספים מהכנסות אודיסאיות, יעלה גם הוא וביתו ארצה.

 המאורעות דחפוהו להחיש את עליתו. כשהחריבו הפורעים את בית-חרושתו בפרעות שהשתוללו ב-1905 באודיסה, ראה בכך אות מן השמים והחל לחסל את עסקיו על מנת לעלות ארצה. ידידיו ומכריו ניסו להניאו ממחשבתו, באמרם שבארץ-ישראל השוממה והדלה אין מקום לאיש בעל מרץ ובעל מעוף כמוהו, ומנהלי פירמה עשירה מאד, שהיו אתו בקשרי עסקים וידידות אישית, הציעו לו הלואה. גדולה בלי רבית בתשלומים לזמנים ארוכים, כדי שיוכל להקים את מפעלו מחדש. אך הוא דחה את ההצעה המצודדת, החיש את חיסול שארית הפליטה מרכושי ועלה ארצה בי"ד ניסן תרס"ה.

 על רעיונותיו להקים מפעל-תעשיה בארץ הגיבו במנוד-ראש. הוא לא נרתע מהלעג והחמלה העקרה ואף לא מהקשיים ומחוסר הון מספיק ובמאמצים עילאיים הקים בשנת תרס"ז בית-חרושת קטן לשמן שומשמין בדירה שכורה ביפו, מוכן להתחרות בתוצרת הערבית הזולה, הפרימיטיבית והרחוקה מנקיון כדרישת ההיגיינה. חכמי הכלכלה בישוב לא האמינו בהצלחת

 המפעל ובנק אפ"ק לא נטה לעזור לו באשראי אלא בתנאים קשים מנשוא, אך הוא התגבר על הקשיים והחל מספק לישוב שמן-מאכל זך ונקי.

 רבים סירבו בתחילה למעול במסורת של השימוש בשמן ערבי, שהיו רגילים בו ולא רצו להכיר טוב ממנו. והנה התקרב חג הפסח, ובארץ היתה מקובלת הלכה פסוקה, שבפסח אסור להשתמש בשמן-מאכל

 (כי השמן הערבי, שלא היה נקי, לא היה יכול להיות כשר לפסח, ושמן אחר לא היה מדורי-דורות). אז הכשיר הרב קוק זצ"ל את שמנו של ברסלב, ולמרות מלחמה קשה מצד רבנים בירושלים נגד ההיתר, כבש השמן העברי את בתי ישראל, תחילה בפסח ואחר-כך בכל ימות השנה.

 היו עוד קשיים רבים בשל חוסר הון לפיתוח המפעל, שאיימו לא פעם בהתמוטטותו. אך הודות למרצו ולהתמדתו החזיק מעמד עד שנמצא שותף בעל הון שעזר להרחיב את המפעל בבנין גדול של עצמו ובמכונות חדישות.

 המפעל ובעליו החזיקו מעמד גם במלחמת-העולם הראשונה ותודות להספקה לצרכי הצבא ניצלו בעליו מגזירת הגירוש ובית ברסלב היה אף מקלט ליהודים שנשארו לעבוד במפעל או שבאו באיסור לפקוד את בתיהם בעיר המרוקנת מיהודים. ואחרי המלחמה התפתח המפעל ביתר שאת.

 בתו: <persName>אלישבע (אולגה)</persName> אשת<persName> טוביה פלטניק</persName> .

</p></div>
         <div type="bibliogrphy">
            <listBibl>
<bibl>Volume: #2 ,Page: 684 ,URL: http://www.tidhar.tourolib.org/tidhar/view/2/684</bibl><bibl>Volume: #2 ,Page: 685 ,URL: http://www.tidhar.tourolib.org/tidhar/view/2/685</bibl>
            </listBibl>
         </div>
      </body>
  </text>
</TEI>
