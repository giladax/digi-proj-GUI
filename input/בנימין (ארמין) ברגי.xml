<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #13 ,Page: 4222 ,URL: http://www.tidhar.tourolib.org/tidhar/view/13/4222</bibl><bibl>Volume: #13 ,Page: 4223 ,URL: http://www.tidhar.tourolib.org/tidhar/view/13/4223</bibl>
<bibl>Volume: #13 ,Page: 4224 ,URL: http://www.tidhar.tourolib.org/tidhar/view/13/4224</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>בנימין (ארמין) ברגי</persName>

</head>
         <div><p> נולד ב' חשון תר"מ (19.10.1879) בבודאפשט בירת הונגריה.

 לאביו <persName>אברהם הלוי ברגי </persName> ולאמו<persName> פאולינה-פנינה</persName> בת <persName>יוסף ליברמן</persName> (ממשפחת הצייר <persName>ליברמן</persName> ). (מסורת החיבה לספרות ואמנות התקיימה כמורשת המשפחה, ואחיו של <persName>בנימין, אוסקר ברגי</persName> , נתפרסם כשחקן דרמטי גדול בתיאטרון הלאומי ההונגרי, אח''כ בתיאטרון "ריינהארד" בברלין, ובאחרונה בסרטים בהוליבוד).

 למד בבית-הספר הריאלי שבאזור המרכזי (בו למד הרצל 20 שנה לפניו), גמר בטכניון הבודאפשטי וב-1901 הוסמך למהנדס.

 באותו זמן התקשה<persName> הרצל</persName> בכיבוש מקום לתנועה הציונית בהונגריה. כי בארצות אוסטריה וגרמניה פנה לאיגודי הסטודנטים היהודים ומצא בהם צעירים, שלפי

 מזגם והתשתית התרבותית של נפשם היו מסוגלים יותר מהקשישים להתרשם מקריאתו ולהתמסר לפעולה ואח''כ גם להנהגה למען הרעיון. ואילו בהונגריה היה הנוער הלומד היהודי משוקע באשליית השתייכותו האתנית לאומה המאדיארית עד כדי כך, שאפילו לא הרגיש צורך להתלכד באיגודים יהודיים מיוחדים, ולהרצל לא היתה איפוא אפילו כתובת לפנות אליה. והנה ב-1899 נודע לו מפי אחת ממעריצותיו בווינה, מרת<persName> פאולה אדלר-בראון,</persName> שבין קרובי משפחתה בבודאפשט יש סטודנט ושמו <persName>בנימין ברגי,</persName> שכפי שהיא מכירה אותו הנו מסוגל לקבל תורת <persName>הרצל</persName> ולהתמסר לפעולה למענה. הצעיר נענה להזמנת <persName>הרצל</persName> , ואחרי שיחה ארוכה בביתו בווינה נפרד ממנו בהבטחה מחייבת, שאחרי גמר לימודיו, יקדיש את חייו לתנועה הציונית. ואכן ב-1903 נרשם כחבר מייסד באגודת "מכביאה" של תלמידי האוניברסיטה והטכניון בבודאפשט, שהקימה מתוכה פעילים ולוחמים ומנהיגים לתנועה הציונית בהונגריה, והוא עצמו היה מהבולטים מביניהם, כעורך הבטאון של התנועה, מרצה מרתק ונואם משכנע בעיר הבירה וביתר ערי המדינה. גם בעבודתו הפובליציסטית והספרותית עשה נפשות להכרה הלאומית ולתנועה הציונית, ונוסף להחדרת ערכיה החיוביים נלחם באומץ ובכבוד את מלחמת-המגן שלה נגד ההאשמה המגונה שטפלו עליה המאדיארים-המדומים ילידי דת משה, שהיא מסיתה את האזרחים ה"איזראליטים" להפר את חובת המסירות המוחלטת למולדתם ולאומתם המאדיארית. (השמצה מאוסה זו סתר גם בגופו, כששירת ונפצע בחזית בתור קצין-מילואים במלחמת-העולם הראשונה, הגיע לדרגת סרן, הדרגה האפשרית הגבוהה ביותר לקצין מילואים, וזכה בכל אותות-הצטיינות שבסידרת העיטורים, ואף בשבח מיוחד של המפקדה העליונה).

 ב-1912 נשא לאשה את <persName>לאה</persName> בת <persName>יוסף-יעקב קראוס,</persName> ממיסדות "דבורה", אגודת-הנשים הציונית הראשונה בהונגריה. (נפטרה בתל-אביב, ט' כסלו תש"ך - 10.12.59).

 ב-1908 הכין בפעילות דיפלומטית את התקבלותו של דוד <persName>וולפסון,</persName> אז נשיא ההסתדרות הציונית העולמית,


 אצל ממשלת הונגריה למו''מ בדבר לגליזציה קול התנועה הציונית.

 ב-1909 ערך את התזכיר לממשלה בעד אישור התקנון של ההסתדרות ציוני הונגריה. (בתשובה לתזכיר זה ניתן האישור רק לאחר 19 שנה, אבל בינתים שימשה שתיקתה של הממשלה היתר חוקי לפעולות ההסתדרות).

 בשנים 1918-1911 היה נשיא ההסתדרות הציונית הארצית, ובתפקיד זה ביקש והשיג מאת הממשלה ב-1916 את הרשיון לקליטת פליטי-מלחמה יהודים מגליציה ומבוקובינה בהונגריה, אף כי הנציגות הרשמית של הקהילה הלא-אורתודוכסית התנגדה לכך, מטעם "למה יאמרו הגויים", שליהודי הונגריה, "המתימרים להיות מאדיארים לכל דבר", ישנם קשרי סולידריות אתנית עם בני דתם מארצות אחרות. ובמוצאי מלחמת העולם, כשהמוני החיילים החוזרים מהצבא המתפורר לכפרים ולעיירות שבאזורי הספר החלו מתפרעים ופורעים ביהודים, וממשלת המדינה המתארגנת מחדש אחרי מהפכת אוקטובר 1918 נבצר ממנה לבלום את ההמונים, - אירגן סרןהמילואים<persName> ברגי,</persName> באישור הממשלה ובתמיכתה, חיל הגנה עצמית יהודית, שהכיל אלפי חיילים וקצינים, שהתנדבו לכך אחדי שובם מהחזיתות. החיל הזה נקרא רשמית "פלוגת חיל-חירום", ולא-רשמית נקרא גם במשרדי הממשלה בשם "חיל-החירום הציוני", שנשלח למרכזי התסיסה, ועל פי רוב הצליח בעצם הופעתו לרסן את המתפרעים ובקשרים החברתיים שיצר עם האוכלוסיה היהודית במקומות עשה תעמולה לציונות.

 בשנים 1920-1918 שירת את המדינה במשרד המסחר והתעשיה בתור מנהל כללי ומפקח על המחירים במחלקה לתעשיה כולל התעשיה הכבדה ועזר לאירגונו-מחדש של המשק אחרי צמצום שטח המדינה.

 בשנים 1935-1920 היה ראש המשרד הארצישראלי המרכזי בבודאפשט. בתפקיד זה אירגן ב-1920 את עלייתם של כמאה מהנדסים מהונגריה, שהעשירו את הפוטנציאל הטכני של הישוב המתהווה והנהיגו בארץ את הבנייה בביטון מזוין, ובמשך כל השנים פעל רבות למען ההכשרה והעלייה החלוצית והאזרחית ולהסרת מכשולים מעל דרכה - עד שב-1935 עלה עם משפחתו להשתקע בארץ.

 כן היה חבר פעיל בהנהלת הג'וינט בהונגריה.

 בפעילותו הציונית לא רדף אחרי כיבודים והסתמך בשלש הופעות בחו"ל כציר ציוני הונגריה: בקונגרסים הציוניים בהאמבורג ב-1909 ובווינה ב-1925 ובוועידת לונדון ב-1920, ואף אליהן נסע על חשבון עצמו. בכלל שירת את הציונות בהתנדבות והסתפק בהכנסות מעבודתו המקצועית, שגם בה פעל גדולות.

 התחיל כמהנדס במספנת גאנץ-דאנוביוס בבודאפשט והמשיך כמהנדס עצמאי, שהתמחה במיוחד בקונסטרוקציות ביטון וברזל. הוזמן לנהל בניית בית-החרושת לקטרים של חברת ווסטינגהאוז בג'ינואה שבאיטליה, בנה בהונגריה גשרים ובתי-חרושת ואת בית-הכנסת הגדול באזור העשירי של בודאפשט.

 ב-1921 הוזמן על ידי המהנדס<persName> יונה קרמנצקי</persName> , יו"ר הקהק"ל בווינה להדרכה קונסטרוקציונית בבניית ביתהחרושת סיליקט בתל-אביב. ואחרי עלייתו בנה כאן את

 בית-הדר, בו הונהג על-ידו בראשונה בתל-אביב השימוש במנוף לבנייה גבוהה, חלק מבית-החרושת "גביש" בראשון-לציון, ועוד ועוד, והוא שעשה את החישובים הסטאטיים לגשר על נהר פרת, שבנה המהנדס ארפד גוט במלחמת העולם, והיה יועצו הטכני ש<persName>ל אליהו גולומב</persName> בייצור נשק להגנה.

 בארץ המשיך בפעילות ציבורית בהתאחדות עולי הונגרית ובהתאחדות ותיקי "מכביאה" הבודאפשטית, שהיה ממיסדיה ביזמת<persName> הרצל.</persName>

 פירסם מאמרים, מחקרים ומסות בהונגרית בעתונות הציונית והכללית ובכתבי-עת משובחים ברמתם.

 ב-1933 הוצג בהצלחה רבה בתיאטרון בודאפשטי מחזה שחיבר. באותה שנה יצא מפרי עטו הרומאן "בצל אל" על רקע ארצישראלי, שהבקורת ציינה אותו כ"אפוס יהודי חדש", ובעזבונו הספרותי בכתב-יד נשארה גם דרמה על משה ויהושע וכיבוש הארץ.

 גילה והמחיש את האפשרות להשתמש בשופר היהודי יצירות מוסיקליות מורכבות במבנהן.

 גם בארץ כתב מפעם לפעם ב"הבוקר", "דבר", בגליון האחרון של "העולם" ובעתונות של עולי הונגריה.

 נפטר בתל-אביב, כ"ה תמוז תשי"ג (8.7.1953).

 בתו:<persName> חוה</persName> אשת ד"ר<persName> יקותיאל צבי זהבי </persName> (ראה בכרך זה).

 ב-1957 קראה עירית תל-אביב רחוב על שמו בשכונת יד אליהו, מקום מגוריו בשנותיו האחרונות.

</p></div>
         <div type="bibliogrphy">
            <listBibl>
<bibl>Volume: #13 ,Page: 4222 ,URL: http://www.tidhar.tourolib.org/tidhar/view/13/4222</bibl><bibl>Volume: #13 ,Page: 4223 ,URL: http://www.tidhar.tourolib.org/tidhar/view/13/4223</bibl>
<bibl>Volume: #13 ,Page: 4224 ,URL: http://www.tidhar.tourolib.org/tidhar/view/13/4224</bibl>
            </listBibl>
         </div>
      </body>
  </text>
</TEI>
