<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 196 ,URL: http://www.tidhar.tourolib.org/tidhar/view/1/196</bibl><bibl>Volume: #1 ,Page: 197 ,URL: http://www.tidhar.tourolib.org/tidhar/view/1/197</bibl>
<bibl>Volume: #1 ,Page: 198 ,URL: http://www.tidhar.tourolib.org/tidhar/view/1/198</bibl>
<bibl>Volume: #1 ,Page: 199 ,URL: http://www.tidhar.tourolib.org/tidhar/view/1/199</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ברוך בן-עזר (ראב)</persName>

</head>
         <div><p> נולד ב<placeName>פתח-תקוה</placeName> (הראשון או השני לילדי המושבה), ח' תשרי תרמ"ח (אוקטובר 1887), לאביו ר' <persName>יהודה ראב, </persName> ממיסדי פתח-תקוה ומורם ומדריכם של רבים בחקלאות, מראשוני שומריה ולוחמיה בהגנה, שעלה ארצה בן 16 מהונגריה עם אביו ר' <persName>אלעזר,</persName>

 ולאמו לאה לבית<persName> שיינברגר</persName> מירושלים, שעלתה ארצה בת שלש עם הוריה מהונגריה. ברוך למד בביה"ס של הבארון (בהנהלת<persName> אליהו ספיר) </persName> ותורה ותלמוד מפי מורים מירושלים. (לדרישת אביו לא השתתף בשיעורי צרפתית, לבל יגרר לעזיבת הארץ). אח"כ למד בירושלים בישיבה מפי הרב<persName> יוסף פסטר, </persName> וכן אצל הרב<persName> עקיבא יוסף שלזינגר, </persName> והיה נבחן אצל הרב<persName> חיים</persName> <persName>יוסף זוננפלד.</persName>

 בן 14 חזר הביתה ולמד מאביו את העבודה בכל ענפי המשק : פלחה, רפת ולול ומטעים למיניהם, ואת המקצועות החלוציים: שמירה, רכיבה, שחיה וקליעה למטרה, ואחרי העבודה המפרכת היה משתלם בקריאת ספרים ובלימוד השפה הגרמנית. עסק בפעילות צבוריות עם הנוער המקומי (פתח מחדש את הספרית הצבורית וארגן מחדש את התזמורת), השתתף עם <persName>אברהם שפירא</persName> ועם בחורי המקום בהגנה ובהדיפת התנפלויות ב<placeName>פתח-תקוה</placeName>, כפר סבא, חדרה ורחובות.

 בן 19 נשא לאשה את<persName> רבקה</persName> לבית <persName>שלאנק</persName> מירושלים, נטע פרדס וכרם שקדים. עבד כמומחה בנטיעות ובהרכבות, במנועים ובמשאבות ובמכונות חקלאיות. הרכיב גם מטעים של גרמנים בווילהלמה ושל ערבים. השתתף בהחזקה באדמת עין-חי וארגן בה את השמירה, חלוקת הקרקע וחפירת הבאר, היה חבר הועד הראשון של עין-חי ולהצעתו נקראה בשם "כפר מלל" על שם מ. ל.לילינבלום.

 בראשית מלחמת-העולם הראשונה השתתף בניהול המלחמה בארבה מטעם השלטון הצבאי הטורקי כמפקח על העבודה באזור עזה-באר-שבע בפיקודו הראשי של <persName>אהרן אהרנסון, </persName> ומסוף 1915 עבד תחת ידו בניהול העבודה המעשית בתחנת-הנסיונות בעטלית ולמד ממנו, ומיוני 1916 עד מאי 1917 השתתף בעבודות הריגול והמחתרת של "נילי", ובאוקטובר של אותה שנה, כשהחלו מתגלים סודרת "נילי" לשלטונות, נמלט ללוע הארי, ישר לדמשק, ועבד שם אצל המהנדס<persName> גדליהו וילבושביץ</persName> במחלקה הממשלתית לעבודות צבוריות. כשנעשה גם האויר בדמשק מסוכן בשבילו עבר לעבוד אצל הזואולוג<persName> י. אהרוני </persName> בקסרה אשר בלבנון בתור צייד לצרכי המוזיאון הזואולוגי הממשלתי, שג'מאל פחה הטיל על אהרוני את הכנתו. שם למד גם את שימור בעלי-החיים וכ-150 בעלי חיים משלל צידו (טורפים, בעלי-כנף וכו') נמצאים כיום במוזיאון הזואולוגי של האוניברסיטה העברית. כשנכבשה הארץ מדרום עד קו הירקון ניסה לחזור לפתח-תקוה והוכרח להשאר בכפר-סבא בגלל החזית שהיתה מדרום לכפר. שם לקח חלק בסבל המגורשים מתל-אביב, עזר לחולים ולנצרכים והמשיך לעסוק בפעולות ריגול ומחתרת (העברת אנשים מסוימיב דרך קו החזית מהאזור הטורקי אל האנגלי, מתן אותות לאוירונים אנגלים). במאי 1918 גורש עם כל ה"מהגרים" לחדרה. שם שימש מנהל-עבודה יחד עם יצחק רוקח במפעל "פרדס" בהנהלת <persName>שמעון</persName> רוקח בבית-נסירה להכנת אדנים מעצי אקליפטוס בשביל הרכבת הצבאית הטורקית, וכשנפרצה החזית הטורקית בספטמבר 1918 חזר לפתח-תקוה.

 בשובו הביתה השתתף ביסוד הסתדרות "האכר הצעיר", נבחר למועצת המושבה, לועד החקלאי ולועד ביה"ס פיק"א. אח"כ השתתף ביסודה של הסתדרות "בני בנימין" ובניהולה כיו"ר הועד המרכזי, היה


 אחד מציריה בקונגרס הציוני ה-12 בקארלסבאד (בו היה חבר ועדת ההתישבות). אח"כ הוסיף לנהל את עניני "בני בנימין", השתתף בהוצאת דו-שבועון "לקראת הבנין", ביסוד בנק בני בנימין, ביסוד "האזרח", בועדות ישוביות שונות, הוציא לאור חוברת חקלאית "האבטיח", כתב מאמרים ותזכירים, ועשה מאמצים לקיום התאחדות המושבות. בתור חבר ועדת ההתישבות של ההנהלה הציונית מטעם צבור האכרים השתתף בקביעת מקומות, תכניות ותקציבים לישובי העמק.

 בשנות 27-1924 נסע מטעם וחברת "פרדס" בכל עונה לרומניה לפקח שם על שיווק הפרי. שם נפגש ושוחח עם מדינאים רומניים ויהודים, ופעם ברכבת התווכח עם קודריאנו, ראש "משמר הברזל". בקיץ 1927 ערך מסע בארצות אירופה לתעמולה למען בנק בני בנימין, ואח"כ עבד עשר שנים בהקמתו ובניהולו של משק קלמניה. חזר למשקו הפרטי ולעבודה צבורית כחבר הנהלת התאחדות האכרים, יו"ר המחלקה החקלאית שלה, חבר בהנהלת חברת האכרים, חבר הועד הפועל היהודי-הערבי המשותף למען הפרדסנות, כמה שנים יו"ר מכבי-אבשלום פ"ת, וחבר ביה"ד העליון של מכבי א"י עד היום. בקיץ 1939 יצא במשלחת לרומניה למען בנק האכרים והגיע הביתה יומים לפני פרוץ מלחמת-העולם השניה. בראשית המלחמה כתב תזכירים לממשלה בדבר גידול סויה בארץ להזנת התושבים ובסוף השיג רק מכתב תודה ולמען גידול סויה לא געשה כלום. יותר מכן הצליח בתזכיריו ובהשתתפותו בראיונות אצל הממשלה בדבר עזרה לפרדסנות וארגון מועצות הפיקוח והשיווק לפרי-הדר.

 בשנים האחרונות טיפל בזן "שמוטי דמי" שנתגלה באחד הפרדסים ופרסם אותו בירחון "השדה".

 בעשרות שנות עבודתו בחקלאות התאמנו תחת ידו מאות פועלים ולמדו ממנו את העבודה החקלאית למעשה, ורבים מהם פזורים כיום בארץ בנקודות קיבוציות ופרטיות ובולטים במומחיותם בריכוז העבודה ובהכשרת עובדים חדשים.

</p>
<p>

 תוספות: 

 נפטר בפתח-תקוה, כ"ה שבט תש"ך (26.2.60)

 (כרך א', עמוד 198)

</p></div>
         <div type="bibliogrphy">
            <listBibl>
<bibl>Volume: #1 ,Page: 196 ,URL: http://www.tidhar.tourolib.org/tidhar/view/1/196</bibl><bibl>Volume: #1 ,Page: 197 ,URL: http://www.tidhar.tourolib.org/tidhar/view/1/197</bibl>
<bibl>Volume: #1 ,Page: 198 ,URL: http://www.tidhar.tourolib.org/tidhar/view/1/198</bibl>
<bibl>Volume: #1 ,Page: 199 ,URL: http://www.tidhar.tourolib.org/tidhar/view/1/199</bibl>
            <bibl>Volume: #11 ,Page: 3882 ,URL: http://www.tidhar.tourolib.org/tidhar/view/11/3882</bibl></listBibl>
         </div>
      </body>
  </text>
</TEI>
