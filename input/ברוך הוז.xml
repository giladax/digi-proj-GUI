<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 309 ,URL: http://www.tidhar.tourolib.org/tidhar/view/1/309</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ברוך הוז</persName>

</head>
         <div><p> נולד בדוברובנה, רוסיה, י"ט אייר תרכ"ה (1865), לאביו<persName> אברהם,</persName> בר-אוריין, סוחר-תבואות. כשנה או שנתים לפני הולדתו הפליגו הוריו באניה לעלות ארצה, אבל בגלל מגפת-הדבר שפרצה באסטמבול לא הורשתה האניה לעבור והוכרחה לחזור לאודיסה.

 נתחנך חינוך תורני וכללי, הצטרף מבחרותו לתנועת חיבת ציון והתמסר לעסקנות ציונית, לתיקון החינוך היהודי ברוח הזמן והלאומיות ולהוראת השפה והספרות העברית.

 נשא לאשה (י' אלול תר"ן) את<persName> שרה </persName> בת<persName> מרדכי גיסין</persName> מדווינסק. המשיך בהוראת העברית ביקאטרינוסלאב ואח"כ באורשה. החליט לעלות עם משפחתו ארצה ולשם כך עבר לקרים, שאקלימה דומה במקצת לאקלים ארצנו כדי להתרגל לחיים בארץ-דרום חמה, והיה מורה עברי ועסקן ציוני באלושטה שליד יאלטה ואח"כ ביאלטה והנהיג בביתו את הדיבור העברי.

 באלול תרס"ו עלה ארצה עם משפחתו. היה מורה בבאר-טוביה ואח"כ בבית-הספר "תחכמוני" ביפו-תלאביב, ספרן בספריה "שערי ציון" (אחרי <persName>א. ז. רבינוביץ)</persName> , חבר פעיל במיסדר "המכבים הקדמונים" ובאגודות צבוריות אחרות, נבחר בציר יפו לקונגרס הציוני בוינה (תרע"ג). הצטרף לאגודת "חברה חדשה" שהרחיבה את שטח שכונת תל-אביב כלפי צפון (מעבר לקו הגבול של רחוב נחלת בנימין) ובנה את ביתו בשטח החדש שנכבש מהשמטת (כיום שדרות רוטשילד 30).

 במלחמת-העולם הראשונה נאסר בי"ט שבט תרע"ה יחד עם הרב<persName> י.ל. פישמן</persName> בפקודת חסני ביי מירושלים

 בחשד "בגידה במולדת", שכן השתתף בתרע"ג בקונגרס ציוני, ושוחרר.

 בנו<persName> דוב,</persName> מגומרי המחזור הראשון של הגימנסיה "הרצליה" התגייס לצבא הטורקי, יחד עם חבריו מתלמידי הגימנסיה, ושרת בו כקצין.

 בחורף תרע"ז נסע לחלב, לבקר את בנו המשרת שם בצבא ולעשות למען הקלת חיי בני הישוב המשרתים שם. נדבק בטיפוס הבהרות, הגיע הביתה חולה ונפטר בתלאביב, כ"ג שבט תרע"ז. נקבר בבית הקברות הישן.

 אשתו <persName>שרה לאה</persName> האריכה ימים אחריו. ביתה בתלאביב היה בית ועד לטובי הישוב, וכאן נפטרה ביום כ"ח שבט תר"ץ ונקברה בבית הקברות הישן.

 צאצאיהם:<persName> יצחק </persName> (מחברי "השומר" וכיום בעל תעשיה),<persName> דב</persName> ז"ל (מעסקני הסתדרות העובדים הכללית ומוסדותיה, סגן ראש עירית תל-אביב בשנותיו האחרונות),<persName> חוה </persName> אשת <persName>יוסף בורודבסקי, שפרה.</persName>

</p></div>
         <div type="bibliogrphy">
            <listBibl>
<bibl>Volume: #1 ,Page: 309 ,URL: http://www.tidhar.tourolib.org/tidhar/view/1/309</bibl>            </listBibl>
         </div>
      </body>
  </text>
</TEI>
