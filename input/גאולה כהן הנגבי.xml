<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1938 ,URL: http://www.tidhar.tourolib.org/tidhar/view/4/1938</bibl><bibl>Volume: #4 ,Page: 1939 ,URL: http://www.tidhar.tourolib.org/tidhar/view/4/1939</bibl>
<bibl>Volume: #4 ,Page: 1940 ,URL: http://www.tidhar.tourolib.org/tidhar/view/4/1940</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>גאולה כהן-הנגבי</persName>

</head>
         <div><p> נולדה בתל-אביב, י' בטבת תרפ"ו (27.12.25) לאביה <persName>יוסף</persName> (ראה בכרך זה את הערך שלו) ולאמה<persName> מרים</persName> בת<persName> בנימין ליבחר.</persName>

 למדה בבית ספר עממי "בלפור" ובסמינר למורים וגננות ע"ש לוינסקי.

 בשנת 1942 הצטרפה לאצ"ל, אך בגלל אי-פעילותו של אירגון זה באותן השנים וקריאתו לגיוס לצבא הבריטי, עברה כעבור שנה ללח"י (1943). עבדה בכל עבודות המחתרת ועם הקמת תחנת השדור החשאית נמצאה כמתאימה ביותר מפאת קולה והבנתה, להיות קריינית. ואכן קסם קולה לרבים וסמל להם את עומק המחתרת. בינתים המשיכה ללמוד בסמינר, אך חדשים מספר לפני בחינות הגמר (1945) הודיעו לה פתאום שנתקבלה הוראה ממחלקת החנוך לא לתת לה לגשת לבחינות האחרונות ועליה לעזוב מיד את המוסד בהתאם להחלטת המוסדות הישוביים ביחס ל"פורשים" והוצאתם מבתי הספר ומקומות העבודה. ימים מספר אחרי כן הופיעה ב"אשנב" השערה שגאולה כהן משתייכת ל"אירגון פורש". שבוע לאחר מכן ערכה

 המשטרה הבריטית בקור בבית הוריה אך לא מצאה אותה עוד.

 מאז היא חיה במחתרת.

 ביום 17.2.1946 הוקף מקום השידור על ידי המשטרה והצבא הבריטי, אשר הגיעו למקום הודות להלשנה של יהודי, אשר עקב זמן רב אחרי אנשי לח"י שהיו ידועים לו.

 באמצע השידור הודיעו לה על התקרבות המשטרה. עוד הספיקה לאמר לתוך המיקרופון "מה קרה" והשידור הופסק. ניסתה להמלט לתוך דירה של שכנים, אך שם זיהו אותה הבלשים ואסרוה. הובאה ליפו, נחקרה קצרות ולאחר שלא הצליחו לשדל אותה שתגלה סודות המחתרת הועברה לבית הסוהר לנשים בבית לחם. שם ישבה בראשונה במחלקת ה"עצורות". כעבור חודש עשתה נסיון ראשון לברוח.

 הצליחה להשאר בחצר, בחדר נפט, בגנבה גם לאחר שנסגרו כל הדלתות מאחורי העצורות. שעת חילופי המשמרות על הגג נראתה לה מתאימה לעבור את הגדר מבלי לעורר תשומת לב. ואכן בדיוק כשהחלו החילופים, טפסה על עץ, ממנו עלתה על חומה, עברה אותה ועוד היה עליה לעבור גדר תיל. אך ברגע שכבר הוציאה את רגלה השניה החוצה, הרגישו בה השומרים על הגג והחלו לצעוק ולאיים. היא לא נעצרה והחלה לרוץ לכיוון תלפיות. החלו היריות אחריה ורדיפה משלשה צדדים. כבר הגיעה למעלה ההר שמעבר לכביש הראשי של בית לחם כשנתקרבו אליה השוטרים וירו ממרחק קצר מאד. אז נעצרה, כשהיא פצועה, נתפשה והושמה בצינוק בית הכלא.

 כעבור חדשים מספר נערך משפט שלה בפני בית הדין הצבאי בירושלים וכדרך אנשי לח"י הופיעה בלי עורך דין, מסרה הצהרה שאין היא מכירה בזכות הבריטים לשפוט אותה, כי אין היא מכירה בחוקיות שלטונם בארץ. נידונה לתשע שנות מאסר (שבע על נשיאת נשק, שנמצא בחדר השידור ושתיים על קריינות). קבלה יחס מיוחד.

 כעבור שנה של כליאה חלתה בדלקת ריאות, הועברה לבית החולים הממשלתי שבמגרש הרוסים בירוש


 לים והוכנסה לתא מיוחד לאסירים תחת שמירה מעולה. לכשהונח לה קצת ממחלתה באה בקשרים עם חבריה בחוץ לביצוע תכנית בריחה. עובדה התכנית שבה מילאו שלשה ערבים את התפקידים הראשיים. אתם רק יהודיה אחת מחופשת כערביה. על שני ערבים הוטל להופיע בשעת הביקורים בפרוזדור ולביים ריב ביניהם כדי למשוך אליהם את השוטרים האנגלים שישבו לפני תאי החולים האסורים. על הערבי השלישי - הוא שייך <persName>יוסוף אבו-גוש</persName> - ועל היהודיה המחו פשת הוטל להעסיק את השוטרת הערביה. באמבטיה הסמוכה הוכנו בגדים בשבילה. לרשותה עמדו שלש דקות. נכנסה לאמבטיה, לבשה את הבגדים הערביים, הורידה את הרעלה על פניה וחכתה. כשניתן האות שנדברו עליו מפי ה"ערביה", ידעה שהמשמר שלה (הבריטי) הוסח ממנה לעבר שני הערבים הרבים ונאבקים ויצאה מבעד לחלון נמוך, ונדחקה בין הערבים והערביות היוצאים מבית החולים. בחוץ הלכה כרבע שעה עד שהגיעה למקום המפגש עם האנשים שחכו במכונית. היא נחלשה מאד הן בגלל מחלתה והן בגלל המאמץ. כעבור יומים הפכה התימניה השחרחורת לבלונדינית מגונדרת ומפורכסת הנוסעת מירושלים "לבלות" בתל-אביב.

 כעבור שבועות מספר של הבראה באחת ממושבות השרון, חזרה לעבודה על יד המיקרופון. כמו כן עבדה במחלקות הנוער והאוהדים.

 בשנת תש''ח נישאה במחתרת <persName>לעמנואל הנגבי,</persName> אשר כנויו היה "אדם" והיה המרכז של החטיבה הלוחמת בתל-אביב (אף הוא ברח מבית החולים הממשלתי בירושלים לאחר שהובא לשם ממחנה העצורים בלטרון).

 לאחר צאת הבריטים הועמדה בראש הנוער של לח"י והשתתפה בעריכת עתונו "חזית הנוער".

 אחרי ההתנקשות<persName> ברוזן ברנדוט</persName> , ירדה שוב למחתרת עד שחרורם של עצורי לח"י לרגלי החנינה. עמדה במקום הרביעי ברשימת לח"י לבחירות לכנסת. באספת עם בגן-רנה הושמע נאומה המוקלט, כי עדיין ארבו לה שליחי המשטרה.

 בועידת לח"י במרס 1949 חל פילוג. היא היתה בין המתנגדים להפיכת לח"י למפלגת פועלים סוציאליסטית וטשטוש אפיה הלאומי המיוחד של התנועה והצטרפה ל "איגוד החינוכי לחרות ישראל" בראשותו של ד"ר<persName> ישראל שייב</persName> (ראה כרך ג', עמוד 1449). אחת הפעילות באיגוד זה וחברה במערכת הירחון "סולם" המוצא על ידו.

 נתקבלה כתלמידה לאוניברסיטה העברית ולומדת בה מדעי הרוח.

</p></div>
         <div type="bibliogrphy">
            <listBibl>
<bibl>Volume: #4 ,Page: 1938 ,URL: http://www.tidhar.tourolib.org/tidhar/view/4/1938</bibl><bibl>Volume: #4 ,Page: 1939 ,URL: http://www.tidhar.tourolib.org/tidhar/view/4/1939</bibl>
<bibl>Volume: #4 ,Page: 1940 ,URL: http://www.tidhar.tourolib.org/tidhar/view/4/1940</bibl>
            </listBibl>
         </div>
      </body>
  </text>
</TEI>
