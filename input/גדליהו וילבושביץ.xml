<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 937 ,URL: http://www.tidhar.tourolib.org/tidhar/view/2/937</bibl><bibl>Volume: #2 ,Page: 938 ,URL: http://www.tidhar.tourolib.org/tidhar/view/2/938</bibl>
<bibl>Volume: #2 ,Page: 939 ,URL: http://www.tidhar.tourolib.org/tidhar/view/2/939</bibl>
<bibl>Volume: #2 ,Page: 940 ,URL: http://www.tidhar.tourolib.org/tidhar/view/2/940</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>גדליהו וילבושביץ</persName>

</head>
         <div><p> נולד א' אדר תרכ"ה (1865), באחוזה לוסוסנה. ליד גרודנה, לאביו זאב וילבושביץ (בעל אחוזות וטחנות קמח, הראשון שהכניס מכונות חדישות בענף זה במחוז. תלמיד חכם ובעל רגש דתי מפותח, מתלמידיו וממקורביו של<persName> ר' נחומצ'ה </persName> המפורסם ברוב צדקותיו. בן אחותו של ר' <persName>שמואל יוסף פין</persName> מוילנה מראשי חובבי ציון, עורך "הכרמל" ומחבר ה"אוצר". חותנו של ד"ר יוסף חזנוביץ מביאליסטוק אבי הרעיון והמעשה של יסוד בית-הספרים הלאומי בירושלים שנקרא בראשונה "בית נאמן" ו"גנזי יוסף" על שמו) ולאמו <persName>שרה </persName> בת משה רוזנצויג (ילידת קמיניץ-פודולסק, משכילה, בקיאה בשפות אירופיות ובספרותן, בעלת מרץ ואופי תקיף, שטפלה במיוחד בחנוך בניה ובנותיה ברוח ההשכלה).

 למד בחדר ואח"כ בבית-ספר ריאלי בביאליסטוק והתחנך ברוח חיבת ציון פעילה בבית גיסו הד"ר חזנוביץ. בהשפעת <persName>ד"ר משה מינץ </persName> היה פעיל בארגון העליה לארץ-ישראל לפי תכנית רבת-היקף (שלא הוגשמה) של הציוני האנגלי סיר <persName>לורנס אוליפנט.</persName> בשנות 1884/88 למד בבית-הספר הטכני הגבוה בברלין שארלוטנבורג והוסמך למהנדס-מכונות. היה פעיל ב"בני משה" ובתנועת חובבי ציון.

 בתרנ"ב נשא לאשה את <persName>צלה</persName> בת <persName>שרגא בורדו</persName> . מגרודנה, ומיד אחרי נשואיו עלה ארצה עם אשתו. היא חלתה בקדחת ונאלצה לעזוב את הארץ. היה הראשון למהנדסים המוסמכים היהודים בארץ. השתתף עם המהנדס <persName>ליאון שטיין</persName> ביסודו ובניהולו של ביתהחרושת למכונות ויציקה ל. שטיין ביפו, המפעל היהודי הראשון במקצוע זה בארץ. הכין את הציוד הראשון לקידוחי בארות יחד עם שטיין, קדח באר ארטיזיאנית ראשונה ברחובות וניהל שם את בנית הבתים הראשונים, חפר את הבאר המודרנית הראשונה בפתח תקוה והרכיב עליה את המשאבה המיכאנית (הראשונה במושבה), מדד בראשונה את קרקעות חדרה, עיבד תכנית להשקאת אדמת משמר הירדן במי הירדן.

 כשהתקוה להבראת אשתו לא התגשמה הוכרח גם


 הוא לצאת את הארץ, וב-1894 חזר לרוסיה, יסד במינסק יחד עם <persName>י. זלקינד</persName> משרד טכני ובית-חרושת למכונות, שהעסיק 200 פועלים יהודים (דבר נדיר אז ברוסיה), שהתמחו אצלו במקצוע, ובכך פתח בפני יהודים את הכניסה לעבודה במיכאניקה. ב-1900 הקים בית-חרושת לנייר בנובובוריסוב. יסד ב-1903 עם יהודה זאב נופך ואחיו נחום במינסק "חברה לפתוח תעשיות בא"י". והשתתף ביסוד חברת "עתיד" בחיפה 1906.

 בינתים הוסיף לעסוק בפעילות ציונית יחד עם <persName>ד''ר יצחק נופך, משה חיים חורגין</persName> והמהנדס<persName> ישראל</persName> <persName>קאסל</persName> , וב-1907 השתתף כציר בקונגרס הציוני (בינתים עלתה ארצה אחותו, <persName>מניה וילבושביץ-שוחט</persName> , ופיתחה פעילות רבת מרץ בסדור תכניות של התישבות פועלים על יסודות קולקטיביים ובארגון השמירה העברית המאורגנת בא"י).

 ב-1908 ביקר בארץ לשם הבראת עסקי ביתהחרושת ל. שטיין ביפו וחזר לרוסיה. בשנות 1910/12 הגה תכניות מעשיות ליסוד תעשיה בארץ-ישראל והגיש בענין זה הצעות לקונגרס הציוני העשירי (באזל 1911) ויחד עם אחיו<persName> משה </persName> פעל למען יסוד קונסורציום של בעלי-הון ציוניים ברוסיה <persName>(פולאק, גוץ, ויסוצקי,</persName> <persName>ואדיאיב ופרסיץ) </persName> כדי להקים בארץ-ישראל תעשיות שמן, מלט ונייר וטחנות גדולות (על מעשיותם של רעיונות אלה תעיד העובדה, שכמעט כולם הוגשמו).

 ב-1912 עלה להשתקע בארץ ונתמנה לנהל את עבודות בנין התכניון ובית-הספר הריאלי העברי בחיפה.

 משפרצה מלחמת-העולם הראשונה באב תרע"ד נתמנה מטעם ועד הסיוע האמריקאי ליו"ר הועדה לניהול ביצוע עבודות ציבוריות בעיר ת"א לשם הקלת המשבר.

 בתשרי תרע"ו נתמנה מטעם השלטון הצבאי הטורקי לנהל עבודות צבוריות ביפו ובעיקר לשם שיפור העיר ולפתיחת רחוב חדש נטוע שדרות דקלים מחוץ לעיר לשם הרחבתה. - אלה הן השדרות, שנקראו אז על שם המצביא ג'מאל פחה ואח"כ על

 שם המלך ג'ורג' החמשי. בסוף שבט תרע"ו נתמנה מטעם ג'מאל פחה למהנדס ראשי ליד מפקדתו העליונה בדמשק ואח"כ גם למהנדס עירית דמשק ופעל רבות לשיפור העיר, תיכון שדרות מפוארות, בדק בניני מסגדים עתיקים, סלילת כבישים וכו'. במשרה זו העסיק בעבודה יהודים רבים ושחררם בכך מהשרות בצבא.

 בשנות 1919/21 היה מנהל המחלקה הטכנית של ועד הצירים שידל את מר פאיינסון לייסד בארץ בית חרושת לשמן, בנה את בית-החרושת לשמן "אגולין" באלכסנדריה של מצרים וניהל את השלב הראשון של בנין בית-הכנסת הגדול בתל-אביב.

 משנת 1922 ישב בחיפה ופעל בתור מהנדס בנאי ואח"כ מהנדס יועץ. בנה את בניני בתי-החרושת "שמן", "נשר" וחברת החשמל ואת ההתחלה של בית הכנסת המרכזי בחיפה, שלא על מנת לקבל פרס.

 משנת 1932 חבר הועד המנהל של התכניון, יוזם ומנהל שיעורי-הערב המקצועיים ליד התכניון, חבר אספת הנבחרים וציר בקונגרסים מדעיים שונים.

 הקים בארץ דור של תלמידים רבים למקצוע והדריך פועלים רבים במלאכת הבנין.

 שתי מטרות התוה לפניו בחיים הצבוריים: א) מלחמה למען התפתחות התעשיה ובסוסה, ונגד הצטמצמות בתחומי ההתישבות החקלאית (הצעות ראשונות בענין זה הציע עוד ב-1894 לועד האודיסאי של חובבי ציון).

 ב) יצירת מעמד של בעלי-מקצוע יהודים חדורי אהבה למקצוע ולעבודה, כתנאי ראשון להצלחת התישבות תעשיתית.

 היה איש העבודה והחזון, חבר להסתדרות העובדים, חי חיי צנע וענוה, אך תקיף בדעותיו ובדרישותיו לשמירה על איכות העבודה ורמת המקצוע, ואת אשר רכש לו נדב למוסדות צבור.

 פרסם רשימות זכרונות ופרקי אוטוביאוגרפיה בעתונים "דאר היום", "דבר", "העולם" ו"עומר".

 נפטר בחיפה, ג' אלול תש"ג (4.9.43).

 את כל הונו השאיר לקייטנה הארצית שעל הר הכרמל על שם אמו "שרה וילבושביץ" ולקרן לפרסים בידי התכניון העברי על שם "צלה וגדליהו וילבושביץ" בעד עבודות מחקר בתנאי הבנין בארץ.

 צאצאיו: <persName>עמנואל </persName> (ד"ר לכלכלה ובעל בית מסחר למכונות בחיפה),<persName> אלכסנדר</persName> (שירת בגדוד העברי הראשון במלחמה העולמית הראשונה והיה בין מארגניו. נפטר 1932).

</p></div>
         <div type="bibliogrphy">
            <listBibl>
<bibl>Volume: #2 ,Page: 937 ,URL: http://www.tidhar.tourolib.org/tidhar/view/2/937</bibl><bibl>Volume: #2 ,Page: 938 ,URL: http://www.tidhar.tourolib.org/tidhar/view/2/938</bibl>
<bibl>Volume: #2 ,Page: 939 ,URL: http://www.tidhar.tourolib.org/tidhar/view/2/939</bibl>
<bibl>Volume: #2 ,Page: 940 ,URL: http://www.tidhar.tourolib.org/tidhar/view/2/940</bibl>
            </listBibl>
         </div>
      </body>
  </text>
</TEI>
