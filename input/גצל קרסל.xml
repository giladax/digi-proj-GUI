<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1355 ,URL: http://www.tidhar.tourolib.org/tidhar/view/3/1355</bibl><bibl>Volume: #3 ,Page: 1356 ,URL: http://www.tidhar.tourolib.org/tidhar/view/3/1356</bibl>
<bibl>Volume: #3 ,Page: 1357 ,URL: http://www.tidhar.tourolib.org/tidhar/view/3/1357</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>גצל קרסל</persName>

</head>
         <div><p> נולד ב<placeName>זבלוטוב</placeName> (גליציה המזרחית) בט"ז בסיון תרע"א (12.6.1911), לאביו ר'<persName> יחיאל מיכל</persName> ולאמו

<persName>פייגה</persName> בת <persName>אברהם ווייס.</persName> בימי מלחמת העולם הראשונה נפטר אביו (תרע"ו), ואמו יחד עם כל ילדיה נאלצו לעזוב את העיירה בשל היותה בתוך החזית - עברו לאחד מכפרי בוהמיה, שם עשו כל ימי מלחמת העולם הראשונה. עם שוב המשפחה לעיירה היה ביתם מרכז לעברית ותנועות הנוער החלוציות. אחותו - החלוצה הראשונה שעלתה לארץ ישראל מאותה עיר (עתה <persName>אסתר</persName> אשת אלחנן בלוישטיין בכפר הס) ואחיו הבכור, <persName>אברהם </persName> - מראשי התנועה הציונות וממייסדי החנוך העברי בעיר (עתה חבר מושב כפר הם. שיכל את בנו יחידו יחיאל מיכל בקרב על הכפר יום לפני הכרזת העצמאות ביום ד' באייר תש"ח - 13.5.48).

 ראשית למודיו וחינוכו קיבל מפי אחיו ואח"כ בחדרים ואצל מלמדי-גמרא מובהקים. שקוע כבר בילדותו בקריאת ספרות עברית שנמצאה לו בשפע בספריתו העשירה של אחיו, בעיירה ובסביבותיה. בגיל צעיר ביותר נכנס לעול פרנסה וסייע בעסק החנות של הבית ואף ניהל אותו מגיל ארבעה עשר עד לעליתו ארצה ופעיל תוך עיסוק זה בהרבצת ידיעת ספרותנו וקורותינו בין בני הנוער, תנועות הנוער והמבוגרים. בין השאר נהל את הספריה הציונית ועסק ברוב שקידה בהפצת הספר העברי וידיעתו בקרב בני הנוער.

 בסיון תר"ץ עלה לארץ ישראל ונכנס בה לעבודה חקלאית בכפר גנים הסמוכה לפתח תקוה. בניגוד לכל ההשערות והנבואות הקודמות שאין הוא מסוגל לעבודה חקלאית, נודע לאחר זמן קצר כאחד הפועלים הטובים ולאחר שהתמחה בכל עבודות הפרדס נעשה לאחר שנתים כמנהל ומדריך עבודה לעולים חלוצים וללמד למאות פועלים את עבודות הפרדס. עד שנת 1938 המשיך בעבודה חקלאית. באותה שנה נאלץ לעזוב את העבודה בשל המצב הקשה בפרדסנות.

 התחיל לכתוב במוקדם עוד בהיותו בחוץ לארץ. ראשית דבריו נדפסו בשבועון "גלים" שיצא בוילנה. לאחר רשימות קצרות ב"דבר" הדפיס במוסף הספרותי ביוני 1936 את מאמרו הראשון על יום טוב ליפמן


 צונץ. בעידודם של דב שטוק וב. כצנלסון המשיך בכתיבתו ומאז פירסם ב"דבר" בקביעיות מאות מאמרים בנושאים היסטוריים. בסיועו של ב. כצנלסון עבר בשנת 1938 לירושלים ועסק שם בעבודות ספרותיות. בשנת 1943 עבר לתל אביב ועבד כשנתים בארכיון העבודה. לאחר כך עבר ל""דבר" ול"עם עובד" וערך את המדור הביבליוגרפי ב"דבר" עד להתגייסותו ב1948. בשרותו בצבא ערך את הפירסומים של מחלקת ההשכלה שבמחלקת התרבות של הצבא (בין השאר את לוח החייל לשנת תש''ט).

 השתתף כמעט בכל העתונות הספרותית בארץ ישראל במחקרים ומאמרים בתולדות הציונות, תולדות הספרות והעתונות העברית במאה הי"ט (עורך את מדור העתונות העברית באנציקלופדיה העברית הגדולה) ובביבליוגרפיה. מאמריו פזורים ב"דבר", "הפועל הצעיר", "מאזנים", "גליונות", "גזית", "קרית ספר", "ציון" ועוד וכך בקבצים "ספר עלית הנוער", "העליה השניה", "ספר השנה של העתונאים", "במה", "אחדות העבודה" ועוד.

 ספריו שיצאו עד שלהי שנת 1948 הם: "מרעי החברה בעברית". ביבליוגרפיה (תרצ"ט), "עברית במערב" (תש"א), מבחר מאמריו של דוד גורדון עם מבוא מקיף (תש"ב), מבחר כתביהם של ר' יהודה אלקלעי ור' צבי הירש קלישר (תש"ג), ציונים ביבליוגרפיים לתולדות הציונות (תש"ב-תש"ג. נספחו לספרו של יצחק גרינבוים "התנועה הציונית בהתפתחותה"), "הלבנון" וה"חבצלת" (תש"ג), "ראשית צעדי הרצל באספקלריה של העתונות העברית בגולה" (תש"ג), "ארץ ישראל ותולדותיה" (תש"ג), "מהופעת רומה וירושלים עד מותו של הרצל" (תש"ד), "המוסדות המשקיים של ההסתדרות. ביבליוגרפיה (תש"ו), "קורות העתים" לר' מנחם מנדל מקמניץ עם מבוא מקיף והערות (תש"ו), מבחר כתביו של ר' יחיאל מיכל פינס בצרוף מבוא והערות (תש"ו), "ספרות ההסתדרות" (תש"ו), "מבזל עד בזל" - תולדות כ"א קונגרסים ציוניים (תש"ז). תורגם לאידיש, בולגרית, הונגרית ועוד), "משה הם ובני דורו" (תש"ז), "מדעי החברה''. ביבליוגרפיה (תש"ח), בראש הספר מבוא-הערכה מקיף מאת דב שטוק.

 בכתובים מצויים בידו ארבעה חיבורים (על "יהודה וירושלים", "זעלבסטעמאנציפאציאן", חלק ראשון מספר גדול על "תולדות הפרודוקטיביזציה של הישוב העברי בארץ ישראל" וביבליוגרפיה מכל שנכתב בעברית מראשית הימים עד ימינו עתה בעניני ידיעת ארץ ישראל ותולדותיה). כן כתב מבואות ל"מחקרי ארץ" של שלמה לויזון (תש"ה) ולספר "הפודה והמציל' לשלמה כהן (תש"ז) וערך יחד עם מאיר הגיש את הקובץ על עיר מולדתו זבלוטוב (תשיט). עוסק עתה בחיבור מונוגרפיה מקפת על תולדות הקרן הקיימת לישראל, מראשיתה עד ימינו ובהמשך חיבורו "ארץ ישראל ותולדותיה".

</p>
<p>

 תוספות: 

 (מילואים לערך שלו בכרך ג', עמודים 1357-1356) ב-1951 הקים, עם הסופר <persName>אשר ברש</persName> , את המכון


 הביוביבליוגרפי "גנזים" (נקרא לאחר מותו של <persName>ברש</persName> על שמו) וניהלו עד 1960.

 ריכז לצורך עבודות-המחקר שלו ארכיון עצום וכמעט יחיד במינו בעולם כולו (כתבי-יד, גזריעתונים ואספים מסוגים שונים ומרובים) בתחומים אלה: הספרות העברית, תולדות הציונות והיישוב העברי בארץ-ישראל, חקר העתונות, הספר העברי ועוד, וכן ברשותו רישום ביבליוגראפי בן מאות-אלפי ערכים (בכמה לשונות).

 ספריו עד אביב תשכ"ט (1969):

 מדעי החברה בעברית, ביבליוגרפיה (1939); עברית במערב (1941); מבחר כתבים של דוד גורדון בצירוף מבוא והערות (1942); מבחר כתביהם של ר' צבי הירש קאלישר ור' יהודה אלקלעי בצירוף מבואות והערות (1943); "הלבנון" וה"חבצלת" (1943); ראשית צעדי הרצל באספקלריית העתונות העברית בגולה (1943); ארץ-ישראל ותולדותיה, מדריך ביבליוגראפי (1943); מהופעת "רומא וירושלים" עד מותו של הרצל (1944); המוסדות המשקיים של ההסתדרות, ביבליוגראפיה (1946); קורות העתים למנחם מנדל מקמנץ בצירוף מבוא והערות (1946); מבחר כתבים של ר' יחיאל מיכל פינס בצירוף מבוא והערות (1946); ספרות ההסתדרות (1946); מבאזל עד באזל (תולדות הקונגרסים הציוניים (1946), תורגם ליידיש, צרפתית, ספרדית, בולגארית והונגארית); משה הס ובני דורו (1946); מדעי החברה, ביבליוגראפיה (1948); קורות הקרן הקיימת לישראל (1951), תורגם לספרדית ; אדמה לעם (תולדות הקרן הקיימת לנוער (1951); ראשונים, קורות הישוב הישן בירושלים (1952); מדע המקרא, מדריך ביבליוגראפי (1953); אם המושבות פ"ת (1953; "גנזים" (חוברת הסברה, ללא חתימה, 1953); אבי הישוב - הבארון רוטשילד ופעלו (1954, 2 מהדורות בתבניות שונות באותה שנה); מבחר כתבים של <persName>י. ד. פרומקין</persName> בצירוף מבוא והערות (1954); "יהודה וירושלים" - עתונו של<persName> י. מ. סלומון </persName> בצירוף מבוא והערות (1955; א. שפירא (1955); הפועל העברי בימי העליה השניה (1955); "אם המושבות" בעשור למדינת ישראל (1958); שלום עליכם, חייו ויצירתו 19603); ההסתדרות, 40 שנות חיים (1960); שכונת בורוכוב, תולדות שכונת-הפועלים הראשונה (1961); כתבים נבחרים של נחום סוקולוב בצירוף מונוגרפיה על נחום סוקולוב, דרכו ופעלו (שלושה כרכים. תשי"ח-תשכ"א. המונוגראפיה בראש הכרך השלישי); מפתח לכל כרכי "האחדות" (עם רעייתו איזה, 1961); קובץ "גנזים" (אוסף תעודות לחקר הספרות העברית בדורות האחרונים), בצירוף מבואות והערות (1961); משה הס (עם העלאת עצמותיו, 1961); התנ"ך בין שבטי ישראל (1962); תולדות דפוס "אחדות" (1962); תולדות רמת-השרון (עם יובל הארבעים, 1963); תולדות העתונות העברית בארץ-ישראל (1964, שתי

 מהדורות באותה שנה); גבעתיים (לכסיקון-זוטא לשמות האישים והענינים של רחובות גבעתיים, 1965, ללא חתימה); מבחר כתבים של נחום סוקולוב ביידיש בצירוף מונוגראפיה (אחרת מזו לעיל, תרגום המונוגראפיה ליידיש בידי לייב אוליצקי, 1966); מפתח ל"קונטרס" (עם רעייתו איזה, 1966); לכסיקון הספרות העברית בדורות האחרונים, שני כרכים (1967-1965); נחום סוקולוב, ילקוט מסות בצירוף הסברים ומבוא (1967); מפתח לחמשים הכרכים הראשונים של "הפועל הצעיר" (עם רעייתו איזה, 1968); על המצפה, מבחר כתבים של עורך "המצפה" שמעון מנחם לאזר בצירוף מבוא והערות (1969); <persName>ספרים מוכנים ובהכנה </persName> : פעלו של פראנץ אופנהיימר בתנועה הציונית וביישוב; אישים וספרים (לכסיקוןזוטא, ספר שני של הסדירה "לכסיקון לתודעה יהודית) ; מפתח לארבע השנים הראשונות של "דבר" (1929-1925); תולדות העתון "הפועל הצעיר" עד מלחמת העולם הראשונה (הפרקים הראשונים נדפסו בקבצי "אסופות": 5-4, 1957-1954); תולדות העתון "הצפירה" (הפרקים הראשונים נדפסו בקבצים : "יהדות פולין" א-ב, 1965-1962); מקרוב ומרחוק (שלושים וכמה פרקים נדפסו ב"הפועל הצעיר" תשכ"ח); כתבי דב סדן, ביבליוגראפיה; מבחר כתבים של אברהם משה לונץ בצירוף הערות ומונוגראפיה.

<persName>עריכות</persName> : עיר ומתים, ספר-זכרון לעיר זאבולטוב (עם מאיר הניש, 1949); לוח החייל (הלוח הראשון של צה"ל לשנת תש"ט (1948/1949); יוסף סמל (חוברת זכרון 1956); אברהם קויש, תחנות, בצירוף מבוא 1960); דב גזית, תולדות ההתיישבות החקלאית בא"י (מעזבונו של המחבר וכתיבת הפרקים החסרים - כשליש הספר, 1962); שמחה אסף, עם הספר והספר (1964, נשמטעה בטעות החתימה); על אדמת ביסרביה, קובץ ג' (1963); ספר קוסוב (עם לייב אוליצקי, 1964); ילקוט נובוסליצה ליוסף פיקר (חתום ; י. כפרי, תשכ"ג. כל הספר נכתב על ידו על סמך רשימות ותעודות שונות שהמציא לו פיקר. ספר שני, אף הוא נכתב על ידו בצורה דומה, על קבוצתחלוצים, מימי ראשי העליה השלישית, נותר בכתובים) ; חול ורוח (עם לייב אוליצקי, 1964); סידרת "דברים נדירים" בצירוף מבואות (שני ספרים. א : אור לנתיבה של משה מנדלסון; ב : מבוא אל מקראי קודש ליהודא ליב בן זאב, תשכ"ז); המדור ; ציונות "באנציקלופדיה יודאיקה", עתידה לצאת תחילה באנגלית (בהכנה).

 וכן: כאלפיים מחקרים, מסות, מאמרים, ערכים באנציקלופדיות, ורשימות במשך השנים: 1969-1936 בלמעלה ממאה עתונים, כתבי-עת, קבצים, מאספים, ספרים, אנציקלופדיות וכו'.

 פרסים ספרותיים: פרס-כבוד של עירית חולון (1961); פרס-אוסישקין (1963); פרס-ביאליק על ספרו: "לכסיקון הספרות העברית בדורות האחרונים. (1939).


</p></div>
         <div type="bibliogrphy">
            <listBibl>
<bibl>Volume: #3 ,Page: 1355 ,URL: http://www.tidhar.tourolib.org/tidhar/view/3/1355</bibl><bibl>Volume: #3 ,Page: 1356 ,URL: http://www.tidhar.tourolib.org/tidhar/view/3/1356</bibl>
<bibl>Volume: #3 ,Page: 1357 ,URL: http://www.tidhar.tourolib.org/tidhar/view/3/1357</bibl>
            <bibl>Volume: #18 ,Page: 5483 ,URL: http://www.tidhar.tourolib.org/tidhar/view/18/5483</bibl></listBibl>
         </div>
      </body>
  </text>
</TEI>
