<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2150 ,URL: http://www.tidhar.tourolib.org/tidhar/view/5/2150</bibl><bibl>Volume: #5 ,Page: 2151 ,URL: http://www.tidhar.tourolib.org/tidhar/view/5/2151</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>גרשון לסקי</persName>

</head>
         <div><p> נולד בט' באב תרנ"ד (1894) בוארשה, פולין, לאביו <persName>ישראל צבי</persName> (מגדולי סוחרי רהיטים, מפרנסי ועד הקהלה, נשיא בית-הכנסת ותלמוד-תורה ברחוב "שער הברזל" במשך 50 שנה, פעיל בהרבה מוסדות צבור וחסד וביתו שימש מרכז לעסקנות ומקום לישיבות ולהתיעצויות בעניני הכלל ; עלה ארצה לעת זקנה ונפטר בשיבה טובה בבית בנו גרשון בבני ברק) ולאמו<persName> פנינה</persName> (פרל) בת אהרן אליעזר צימרינג.


 למד בחדרים, בחדר מתוקן ובישיבה, ומגיל 16 ואילך עבד כפקיד בבית-המסחר הגדול לגלנטריה של שמואל <persName>טוביה אייזנברג</persName> , שהיה נדבן נודע, ותרומותיו הגדולות למוסדות הארצישראליים, ובעיקר לירושלמיים, עברו במשלוח תחת יד פקידו גרשון לסקי. בשנים הראשונות לעבודתו למד בשיעורי ערב קורס של בית-ספר תיכוני ובגיל 20 עבר את הבחינות בהצלחה.

 ב-1918 נשא לאשה את <persName>פרל </persName> בת ר'<persName> יעקב דיקשטיין,</persName> שלפרנסתו עסק במסחר כפתורים אך את התוכן העיקרי של חייו מצא בחסידות ובלימוד תורה יומם ולילה, ולאחר שנה נולד לו בנו הראשון.

 נמשך לציונות מנעוריו והיה פעיל בעבודה ציונית בין הנוער ואח"כ בין המבוגרים. השתוקק לעבור הכשרה ולעלות ארצה כחלוץ, אך נבצר ממנו בגלל מניעות משפחתיות.

 משהחלו היהודים נאנקים תחת העול הכבד של גזירות ונגישות כספיות בעקב פעולות מיניסטר הכספים גראבסקי והעליה לארץ-ישראל נעשתה דבר כשר ומעשי גם בשביל

 יהודים ממשפחות נכבדות ומצליחים בעסקיהם בפולין, חדלה ההתנגדות המשפחתית לעליתו של לסקי ואז נגש לצעדים מעשיים להגשמת שאיפתו. רכש מאגודת "בית ונחלה" בוארשה חלקת קרקע בבני ברק בהווסדה וב-1924 עלה ארצה עם משפחתו.

 לפרנסתו פתח בתל-אביב משרד לפעולות בתור מורשה במשרד ספרי האחוזה, הקיים ופועל עד היום, והיה לעזר לעולים מפולין, לתושבים ותיקים ואף למוסדות צבוריים וישוביים ברישום העברת קרקעות, משכנתאות, פרצלציות, ניהול רכוש קרקעי וכו' לשביעת רצונם, ואת פעילותו הצבורית הקדיש למושבה בני ברק, שהיה בין מיסדיה ותושב בה במשק 13 שנה. השקיע הרבה עמל ומרץ בהתקנת אספקת המים בראשיתה (חפירת הבאר הראשונה והנחת הצנורות הראשונים) ובסלילת הכביש הראשון (ברחוב רבי עקיבא). בשנים הראשונות לקיום המושבה, כשהפרנסה היתה קשה יותר מקריעת ים-סוף, ארגן את התושבים (חסידים וסוחרים לשעבר ברחוב נאלבקי בווארשה) בלשכת עבודה, רשם את ה"פועלים" הללו בהסתדרות העובדים הכללית (מה שהיה אז תנאי הכרחי להשגת הזכות לקבלת

 עבודה בלי שערוריות ומהומות) והשתדל בעד השגת עבודות בשבילם. היה פעיל בעניני הצבור המקומיים בכלל כעוזרו של ר'<persName> יצחק גרשטנקורן</persName> (ראה כרך ב', עמוד 935), מיסד המושבה ונשיאה וראש עיריתה הראשון, ובעת מסעו הממושך של ר' יצחק בארצות שמעבר לים למען הצלת המושבה וביסוסה מילא הוא את מקומו בטיפול בעניני הצבור. היה חבר ועד המושבה מראשיתה, חבר הנהלת בנק בני ברק, חבר המועצה המקומית הממונה ונבחר למועצה הנבחרת הראשונה.

 משעבר לדור בתל-אביב, בה בנה את ביתו, המשיך את קשריו עם "כפר מולדתו" בבני ברק, ובעיר פעל במשך שנים רבות כחבר וגזבר ועד בית-הכנסת הגדול, תומך ומתענין ופעיל במוסדות דתיים, תורניים וצבוריים.

 הצטרף לתנועה הרביזיוניסטית הז'בוטינסקאית מראשיתה והשתתף בפעילות ובמסירות בכל מוסדותיה. היה יו"ר הסניף בבני ברק ונציג רשימתה במועצה המקומית הנבחרת הראשונה, חבר המרכז הארצי של הצה''ר ויו"ר התנועה הלאומית-הדתית ""אחדות ישראל" המסונפת אל הצה''ר. בתקופת המאבק לסילוק השלטון הזר מארצנו תמך בכספו ובדרכים אחרות במחתרת הארגון הצבאי הלאומי (אצ"ל). השתתף כציר בקונגרס הציוני הכ"ב בבאזל ובועידה העולמית של הצה''ר ומשנוסדה תנועת החרות בארץ היה בין היוזמים והלוחמים להצטרפות הצה''ר בארץ לתנועת החרות. היה יו"ר סניף ת''א וחבר המרכז של תנועת החרות ואח"כ נבחר למועצתה הארצית.

 צאצאיו :<persName> יעקב, שרה</persName> אשת <persName>משה גרוסמן, אסתר.</persName>

</p>
<p>

 תוספות: 

 נפטר בתל-אביב, ח' אב תש"ך (1.8.60) (ראה כרך ה', עמוד 2150)

</p></div>
         <div type="bibliogrphy">
            <listBibl>
<bibl>Volume: #5 ,Page: 2150 ,URL: http://www.tidhar.tourolib.org/tidhar/view/5/2150</bibl><bibl>Volume: #5 ,Page: 2151 ,URL: http://www.tidhar.tourolib.org/tidhar/view/5/2151</bibl>
            <bibl>Volume: #11 ,Page: 3882 ,URL: http://www.tidhar.tourolib.org/tidhar/view/11/3882</bibl></listBibl>
         </div>
      </body>
  </text>
</TEI>
