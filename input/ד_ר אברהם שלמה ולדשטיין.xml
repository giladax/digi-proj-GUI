<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3153 ,URL: http://www.tidhar.tourolib.org/tidhar/view/8/3153</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר אברהם שלמה ולדשטיין</persName>

</head>
         <div><p> נולד בשנת תרל"ד (1874) ביאנובה שבליטא.

 לאביו<persName> שניאור</persName> (סוחר בליטא ואח"כ בעל תעשית מצות בארה"ב) ולאמו<persName> טובה.</persName>

 למד בחדר ובישיבת סלובודקה. בנערותו יצא עם הוריו לארה"ב. השתלם בלימודים כלליים, למד באוניברסיטת הארווארד ואח"כ באוניברסיטת קולומביה שבנוי-יורק וב-1902 קיבל תואר "בוגר למדעים", וב1914 ניתן לו התואר ד"ר לפילוסופיה.

 נשא לאשה את<persName> חיה</persName> בת <persName>יוסף פרידמן.</persName>

 היה ממיסדי "פועלי ציון" בארה"ב ומחבר תכניתה ב-1903, העורך הראשון של בטאונה "אידישער קעמפער" וחבר הועד המרכזי שלה, וכל זה בזמנו הפנוי מעבודתו הסדירה בהוראה בבתי-ספר תיכונים. בפעילותו במפלגה ותוך מסירותו לערכיה הסוציאליים הבליט בה את היחס החיובי המוחלט לרבונות השפה העברית ולחובת ההגשמה בפועל בארץ-ישראל.

 ב-1912 עלה לארץ ונתקבל להוראה בגימנסיה הרצליה, בה לימד עברית, תנ"ך, תלמוד, היסטוריה ואנגלית, ואת שעות הפנאי הקדיש להמשכת עבודתו הספרותית והצבורית. היה מפעילי "פועלי ציון", ב"משרד העבודה" שלה ובהנהלת קפא"י (אחרי מלחמת העולם השתתף ביסוד "אחדות העבודה" ונבחר לועד המרכזי וב-1930 הצטרף עמה למפא"י) וכתב בקביעות בעתון "האחדות" של "פועלי ציון" בארץ.

 בראשית מלחמת העולם התאזרח בארץ, שלא יגרשוהו הטורקים בגלל נתינות זרה, והמשיך לפעול בהנהגת התנועה בזמנים הקשים וכשהוגלו יהודי יפו ותל-אביב נמנה בין האחדים שהושארו ברשיון, לשמור על הרכוש היהודי, ואח"כ נדד עם הגימנסיה לצפון הארץ והתנסה בכל תלאות מוריה ותלמידיה. באותה תקופה ערך את הקובצים "בין הזמנים" (שנדפס בצפת) ו"הגליל" (ביחד עם <persName>רחל ינאית-בן-צבי) </persName> ופעל למען "השומר" במאמציו לשמור על בטחון הישוב תוך האפשרות המוגבלת בעקב תנאי החירום.

 אחרי המלחמה המשיך בהוראה בגימנסיה הרצליה

 ובעבודה ספרותית וצבורית. ב-1925 יצא להשתלמות נוספת בארה"ב והיה שם מורה לתנ"ך ולספרות עברית בקול'ג העברי בניו-יורק. ב-1929 חזר לארץ, יסד הוצאתספרים מדעית-עממית "השכלה" ו"גימנסיה הומניסטית", שהיה מנהלה עד סוף ימיו.

 בשעתו השתתף ב"השלוח", ב"החנוך" ובספרות הפועלים. חיבר מלון אנגלי-עברי ועברי-אנגלי, שיצא במהדורות אחדות בהוצאת "מצפה", פרסם מאמרים בעניני סוציולוגיה וספרות בעתונים בעברית, אידית ואנגלית, שני ספרים באנגלית: "הספרות העברית החדשה" (1911), "ארץ-ישראל המודרנית" (נשאר אחריו בכתביד ונדפס ב-1937), וכן השאיר בכתב-יד ספר על הפסיכולוגיה.

 בעקב מחלה יצא לניתוח בפאריס, ובעקב מות בנו בכורו חזר ארצה בלא לחכות לניתוח שני. להמשך הטיפול נתקבל לבית-החולים "הדסה" בירושלים, ושם נפטר ביום ב' סיון תרצ"ב (6.6.1932) ולמחרתו הובא לקבורה בבית-העלמין הישן בתל-אביב.

 צאצאיו:<persName> יהודה</persName> ז"ל (מהגימנסיה של אביו יצא להגשמה והצטרף לקבוצת "החוגים" שליד מעין חרוד ושם מת בבחרותו),<persName> דניאל.</persName>

</p></div>
         <div type="bibliogrphy">
            <listBibl>
<bibl>Volume: #8 ,Page: 3153 ,URL: http://www.tidhar.tourolib.org/tidhar/view/8/3153</bibl>            </listBibl>
         </div>
      </body>
  </text>
</TEI>
