<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 371 ,URL: http://www.tidhar.tourolib.org/tidhar/view/1/371</bibl><bibl>Volume: #1 ,Page: 372 ,URL: http://www.tidhar.tourolib.org/tidhar/view/1/372</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר אהרן בארט</persName>

</head>
         <div><p> נולד בברלין, ה' ניסן תר"ן (26.3.1890) לאביו פרופ' <persName>יעקב בארט</persName> , שהיה מרצה למדעי המזרח וללשונות השמיות באוניברסיטת ברלין ודוצנט לעברית ולתנ"ך בבית-המדרש לרבנים של הילדסהיימר בברלין, ולאמו מרת <persName>רוזה,</persName> בת הרב עזריאל <persName>הילדסהיימר</persName> , שפעל רבות למען ישוב ארץ-ישראל עוד לפני פעולת אגודת "חובבי ציון" ולאות הכרה בחרה זו בו בועידתה בקאטוביץ כחבר-כבוד.

 סיים גימנסיה בברלין ואח"כ למד משפטים באוניברסיטאות ברלין והיידלברג וב-1911 הוסמך לד"ר למשפטים; המשיך בהתאמנותו כ"רפרנדאר" (פקיד מתאמן) בבתי-משפט ואצל עורכי-דין, החל מ-1916 היה עורך-דין בברלין ומ-1927 גם נוטריון, התמחה במדעי הכלכלה ושימש חבר ההנהלה בבית-החרושת הירש-קופר ויועץ משפטי בבנק הגדול "דארמשטדטר נאציונל-באנק" ובכמה חברות ובנקים אחרים. 

 נשא לאשה את פאולה בת לודויג ורטנברג.

 את חינוכו ביהדות קיבל בבית-הספר של "עדת ישראל" בברלין, בשיעורים והרצאות בבית-המדרש לרבנים של אבי-אמו, ואח"כ בשיעורים פרטיים אצל ר' <persName>זלמן-ברוך ראבינקוף,</persName> תלמיד-חכם גדול מליטא, שהשתלם בגרמניה בהיסטוריה, פילוסופיה ומשפטים. בא לציונות בהשפעת הצייר והעסקן הצבורי <persName>הרמן שטרוק</persName> וממנו קנה ב-1907 את השקל הראשון בכסף הראשון


 שהשתכר ממתן שיעורים. בהדרכת שטרוק הצטרף להסתדרות "המזרחי" והיה פעיל בה בגרמניה, ארגן אותה מחדש וב-1920 נבחר לנשיאה. כן עסק בעבודות הפוליטיות והארגוניות הכלליות של ההסתדרות הציונית. מאז סוף מלחמת-העולם הראשונה השתתף בכל הקונגרסים הציוניים, חוץ מ-1939. ב-1920 נבחר לחבר הועדה הכלכלית-הפיננסית המתמדת שליד ההנהלה הציונית ופעל בה במשך כל זמן קיומה, וכן נבחר אז להנהלת קרן היסוד מיד אחרי יצירתה ונשאר בתפקיד זה בלי הפסקה. ב-1921 נבחר לעו"ד הקונגרס ומילא תפקיד זה עד 1938.

 עלה ארצה מגרמניה ביוני 1933, עבר את הבחינות הממשלתיות לעורכי-דין זרים, קיבל רשיון להופיע בבתי-המשפט בארץ ועד אמצע 1938 היה עורך-דין בחיפה. אז נתמנה לסגן-יו"ר ההנהלה של בנק אנגלו-פלשתינה, התפטר מתפקידו כעו"ד הקונגרס, התישב בתל-אביב והיה מנהל בפועל את עניני הבנק יחד עם מר ז. הופיין. אחר שמר הופיין יצא לפנסיה נתמנה מה-1 ביולי 1947 למנהל הכללי של הבנק בארץ-ישראל.

 בפעילותו הצבורית בארץ נשאר חבר ב"מזרחי'', אך התמסר בעיקר לענינים הנוגעים לכלל הישוב. הוא ממלא את תפקידיו כיו"ר הנהלת "כופר הישוב", כמארגן מגבית ההתגייסות (ב-1942), שהתפתחה אח"כ ל"מגבית ההתגייסות וההצלה" ובסוף קיבלה עליה אף את ארגון העזרה לחיילים המשוחררים, ומשמש בתפקיד יו"ר הנשיאות של המגבית מיום הוסדה. השתתף ביסוד כפר הנוער הדתי שליד כפר-חסידים והמשיך לפעול למענו בתור יו"ר ההנהלה.

 עבודתו הספרותית כוללת: חוברת על העקרונות היסודיים של קרן היסוד (הופיעה בעברית, אנגלית וספרדית), ספר "אורתודוכסיה וציונות" (בגרמנית, הופיעה בגרמניה ב-1923), חוברת בשם "מכתב לידיד אנגלי" (הסברת הצדק שבתביעה הציונית של עם ישראל, הופיעה באנגלית) וחוברת "חנוך לאמונה", שהופיעה בסדרת הספרים למדריכים בארגוני הנוער הדתי.

 בקונגרס הכ"ב (תש"ז) נבחר ליו"ר בית משפט הקונגרס.

</p>
<p>

 תוספות: 

 נפטר בתל-אביב, ג' סיון תשי"ז (2.6.57)

 (ראה כרך א', עמוד 371)


</p></div>
         <div type="bibliogrphy">
            <listBibl>
<bibl>Volume: #1 ,Page: 371 ,URL: http://www.tidhar.tourolib.org/tidhar/view/1/371</bibl><bibl>Volume: #1 ,Page: 372 ,URL: http://www.tidhar.tourolib.org/tidhar/view/1/372</bibl>
            <bibl>Volume: #9 ,Page: 3412 ,URL: http://www.tidhar.tourolib.org/tidhar/view/9/3412</bibl></listBibl>
         </div>
      </body>
  </text>
</TEI>
