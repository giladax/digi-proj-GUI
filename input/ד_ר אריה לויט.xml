<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1362 ,URL: http://www.tidhar.tourolib.org/tidhar/view/3/1362</bibl><bibl>Volume: #3 ,Page: 1363 ,URL: http://www.tidhar.tourolib.org/tidhar/view/3/1363</bibl>
<bibl>Volume: #3 ,Page: 1364 ,URL: http://www.tidhar.tourolib.org/tidhar/view/3/1364</bibl>
<bibl>Volume: #3 ,Page: 1365 ,URL: http://www.tidhar.tourolib.org/tidhar/view/3/1365</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר אריה לויט</persName>

</head>
         <div><p> נולד במוסניק, מחוז וילנה, ליטא, בשנת תרס"א (7.8.1901), לאביו <persName>מאיר אליהו,</persName> (ת"ח וסוחר, עלה ארצה בתרצ"ה, היה מתושבי נוה-שאנן בחיפה ושם נפטר בכ' חשון תרצ"ט), ולאמו<persName> גרוניה</persName> בת <persName>צדוק</persName> <persName>זילבר</persName> ממשפחת<persName> ישראל סלנטר</persName> , יוצר שיטת המוסר בליטא. למד בחדרים ובגימנסיה רוסית בוילנה. הצטרף לתנועת "צעירי ציון", ובתקופת הכיבוש הגרמני במלחמת העולם הראשונה השתתף בפעולה הכלכלית הקואופרטיבית בוילנה ובסביבה וביצירת רשת הקואופרטיבים "בפרייאונג" מיסודה של התנועה. נבחר כנציגה לועד הקהלה הדמוקרטי הראשון ולנשיאותו והשתתף בפעולותיה לשעת-חירום בתקופת השתוללות הכיבוש הפולני ומאסר מנהיגים יהודים. כן השתתף בקבלת פני משלחת האינטרנציונל הסוציאליסטי ובהדרכתה בעת ביקורה בוילנה. נבחר כציר לועידה העולמית של "הפועל הצעיר" ו"צעירי ציון" בפראג, אך מחמת שיבושי הדרכים לא יכול להגיע שמה. נבחר גם לועידת לונדון 1920 של ההסתדרות הציונית.

 ב-1920 עבר לברלין ולמד בביה"ס הגבוה לרופאים וטרינרים. המשיך בפעילותו במרכז "הפועל הצעיר", ובעת הפילוג בתנועת "צעירי ציון" הצטרף לאגף צ. ס., השתתף ביסוד הסניף הברליני ונבחר ליו"ר בו. השתתף ביסוד אגודת הסטודנטים היהודים ממזרח אירופה והיה יו"ר הועד המרכזי. פעל גם במרכז הברליני של ועד הסיוע העולמי היהודי לעזרת יהודי

 מזרח אירופה ובאיגוד יהודי רוסיה. השתתף במאמריו בעתונים "אונזער עתיד" הוילנאי ו"דער מזרח איד'' הברליני. היה ציר וחבר הנשיאות בקונגרס העולמי של הסטודנטים היהודים שהתכנס ב-1924 באנטוורפן ובו נוצר הארגון העולמי של הסטודנטים היהודיים, שמרכזו היה בוינה.

 אחרי גמרו את לימודיו ב-1924 ואחרי שהוסמך ב-1925 לד"ר רופא-וטרינר עלה לארץ בסוף 1926 ונתקבל לרופא ממשלתי ועירוני בעכו ולמפקח וטרינרי אחראי בתחנה לגידול בהמות שבחוה הממשלתית ליד עכו. בראשית 1929 הועבר לתפקיד רופא-וטרינרי ממשלתי לבית-שאן והנפה, ובכללה הנקודות העבריות בגוש חרוד. בקיץ של אותה שנה הועבר לתפקיד דומה בחברון. היה עד ראיה לטבח שערכו הערבים ביהודים ויחד עם הד"ר <persName>כיתאין</persName> ואלקנה הגיש עזרה ראשונה לפצועים בבתי-החולים. הגיע אחרון לירושלים אחרי צאת שרידי היהודים מחברון. מסר להנהלה הציונית את החומר על המהומות ועל פעילותו של השייך טאליב מארקה בהסתה לרציחות, ועל סמך חומר זה השיג התובע הכללי לשייך המסית פסק-דין לעשר שנות מאסר. המשיך בשרותו הרפואית בירושלים ובצפת עד 1930.

 אחרי מאורעות תרפ"ט הוכרחה עירית תל-אביב לנהל מלחמה קשה וממושכת עם ממשלת המנדט, וביחוד עם מחלקת הבריאות שלה, שראשה, הקולונל ג'ורג' ו. הרון, התעקש לא להרשות לעיר העברית הקמת בית-מטבחיים נפרד לשם השתחררות מהתלות בבית-המטבחיים של יפו הפרועה והפורעת. אחרי שתושבי תל-אביב שבתו במשך שבועיים מאכילת בשר ואף הקופה הממשלתית החלה להרגיש בהתעמטות ההכנסה ממס-הבשר של היהודים, הוכרחה הממשלה להסתלק מסירובה העיקש והרשתה את הקמת בית-המטבחים העירוני לתל-אביב. אז נתמנה הד"ר לויט, ב-1931, לרופא וטרינרי למנהל בית המטבחים בתל-אביב.

 ב-1938 סייר בארצות הברית לשם השתלמות ולימוד הסדרים והשכלולים בבתי-המטבחיים.


 ב-1940 נשא לאשה את <persName>לילי </persName> בת <persName>חיים ונחמה אהרוני</persName> (אהרונוביץ) מלודז, ממשפחת הסופר והמחנך <persName>חיים</persName> <persName>קרמר,</persName> מראשוני חובבי ציון בביאליסטוק ובלודז מחבר הספר "דורש לציון" בשאלות חיבת ציון וישוב ארץישראל.

 הוא משתתף במאמרים מקצועיים בירחונים "רפואה וטרינרית" ו"השדה". עד לבעיות התיאטרון והאמנות, בעל אוסף חשוב של תמונות מיצירות ציירי ארץישראל וציירים יהודים מפורסמים בחו"ל. פרסם דרמה בשם "הרגמ"ה" בחתימת (בפסידונים) <persName>א. ויטל.</persName> חבר הועד למען האופירה הישראלית. יו"ר ארגון הרופאים הוטרינריים של הרשויות המקומיות בארץ, יו"ר "חברת גן החיות" בת"א, מיסד ויו"ר הראשון של האגודה לגידול כלבים לשמירה ובטחון בא"י, יו"ר איגוד יוצאי וילנה והסביבה לעזרה והצלה בא"י. 

 אחיו ד"ר <persName>ברוך לויט</persName> , רופא ועסקן רפואי בחיפה. אחותו ד"ר <persName>טוניה</persName> אשת הרב<persName> יוסף דב סולובייציק</persName> מבוסטון (נכד הרב ר' <persName>חיים מבריסק</persName> , דור רביעי להרב <persName>יוסף דב סולובייצ'יק</persName> , מראשוני הרבנים הגדולים ברוסיה שנתנו ידם לתנועת חיבת ציון בראשיתה). אחותו <persName>רחל</persName> אשת ד"ר <persName>הנרי ליסמן</persName> , פרופ' לפיסיקה ומתימטיקה בישיבה-קוליג' ע"ש רבי יצחק אלחנן בניו-יורק.

 צאצאיו : <persName>מאירה, דליה, יעל, אליהו.</persName>

</p>
<p>

 תוספות: 

 נפטר בתל-אביב, ט"ו אלול תשכ"א (27.8.61) (ראה כרך ג', עמוד 1364)

</p></div>
         <div type="bibliogrphy">
            <listBibl>
<bibl>Volume: #3 ,Page: 1362 ,URL: http://www.tidhar.tourolib.org/tidhar/view/3/1362</bibl><bibl>Volume: #3 ,Page: 1363 ,URL: http://www.tidhar.tourolib.org/tidhar/view/3/1363</bibl>
<bibl>Volume: #3 ,Page: 1364 ,URL: http://www.tidhar.tourolib.org/tidhar/view/3/1364</bibl>
<bibl>Volume: #3 ,Page: 1365 ,URL: http://www.tidhar.tourolib.org/tidhar/view/3/1365</bibl>
            <bibl>Volume: #12 ,Page: 4122 ,URL: http://www.tidhar.tourolib.org/tidhar/view/12/4122</bibl></listBibl>
         </div>
      </body>
  </text>
</TEI>
