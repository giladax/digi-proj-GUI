<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2154 ,URL: http://www.tidhar.tourolib.org/tidhar/view/5/2154</bibl><bibl>Volume: #5 ,Page: 2155 ,URL: http://www.tidhar.tourolib.org/tidhar/view/5/2155</bibl>
<bibl>Volume: #5 ,Page: 2156 ,URL: http://www.tidhar.tourolib.org/tidhar/view/5/2156</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר אריה ליאון קובובי (קובוביצקי)</persName>

</head>
         <div><p> נולד ב<placeName>קורשאן</placeName> (ליטר,) בט' כסלו תרנ"ז (2 בנובמבר 1896), לאביו <persName>אברהם צבי קובוביצקי</persName> (חזן וסופר סת"ם) ולאמו <persName>לאה</persName> לבית<persName> אורינובסקי.</persName>

 למד "בחדרים מתוקנים" בניישטט-שירווינט. ב-1906 הגרה משפחתו לבלגיה. בארץ זו קבל את יתר חנוכו ואת השכלתו, למד באוניברסיטאות של בריסל וליאז' וסיים בתוארים של דוקטור לפילולוגיה קלסית (על יסוד דיסרטציה על המלים הלטיניות והיוניות בשפת המשנה והתלמוד) ודוקטור למשפטים. ב-1926 הוענקה לו האזרחות

 הבלגית והוא עסק מ-1926 עד 1940 במקצועו כעורן-דין, לכתחילה באנטוורפן ולאחר מכן בבריסל.

 ב-1916 ייסד את מפלגת "צעירי ציון" בבלגיה. בשנת 1920 נתמנה לעורך של הדו-שבועון הציוני (בצרפתית) "התקוה", השתתף באותה שנה בועידת לונדון והגיש לה חוברת על רעיון הקונגרס היהודי העולמי בשם "האליאנס החדשה" (בצרפתית, תחת שם העט "אל-תירא").

 בשנת 1922 השתתף בועידה העולמית של ה"התאחדות" בברלין, שבה היו ארלוזורוב והוא המרצים על הפרוגרמה האידיאולוגית. מאז המשיך את פעולתו בתנועה הציונית, וביחוד בתוך התנועה הציונית העובדת, נבחר כציר למספר של קונגרסים ציוניים, וכן נבחר כחבר הועד הפועל הציוני וכחבר המוסדות המרכזיים של ה"התאחדות" ואחרי כן של "איחוד" פועלי ציון התאחדות. הוציא באידיש דו-שבועון מוקדש לבעיות הציונות הסוציאליסטית בשם "פאלק און ארבעט".

 באותו זמן לקח חלק פעיל בתנועה הסוציאליסטית הבלגית ובשנת 1929 נבחר כסגן חבר של מועצת העיר אנטוורפן.

 החל משנת 1933, נוכח החמרת מצב היהודים בעולם ע"י עליתו של היטלר, התרכז בעבודת ההגנה על זכויות היהודים בתפוצות. היה מיוזמי תנועת החרם העולמית על הסחר עם גרמניה, ובכינוס העולמי האנטי-נאצי שהתקיים בלונדון בשנת 1934 היה המרצה על הבעיות הארגוניות והכלכליות הקשורות בפעולת חרם בעלת יכלת. ארגן בבלגיה עצמה תנועת חרם כבירה, התנגד לרעיון ה"העברה" והוציא ירחון לבעיות ההתגוננות של היהודים בשם "לא טריבון זשוויוו". באותו זמן יזם את ייסודן, בכל עיר, של מועצות מקומיות לתאום כל הפעולות היהודיות ונבחר כיו"ר מועצת ההסתדרויות היהודיות בבריסל.

 בסוף שנת 1935 צורף להנהלה של ועד המשלחות (הדלגציות) היהודיות בפריז, ובתחלת 1936 ביקר בפולין כדי לרכוש את הגדולה בין התפוצות בעד רעיון הייסוד המידי של הקונגרס היהודי העולמי. בחזרו קבל עליו את התפקיד לארגן את האספה המיסדת של הקונגרס, שהתקיימה כידוע באוגוסט אותה שנה, ובה הרצה על תפקידי הארגון החדש ונבחר להנהלתו.


 עם פרוץ מלחמת העולם השניה, הוזהר ע"י הבולשת הבלגית שהוא נמצא ברשימה השחורה הנאצית וב-14 במאי 1940 עזבו הוא ואשתו את בלגיה. חודש ימים אחר מכן נולד להם בן בבורדו, וביום החמישי אחרי היולדו הוכרחו לעזב את העיר ולחפש להם מפלט בדרומה של צרפת. משם, אחרי טלטולים בספרד ובפורטוגל, הגיעו לארה"ב באוקטובר 1940.

 בארה"ב התמסר לעבודת ההצלה של יהודי אירופה כחבר "קבינט המלחמה" של הקונגרס היהודי העולמי, אשר חבריו היו בין היתר המנוח ד"ר סטיפן וייז, ד"ר נחום גולדמן, ד"ר טרטקובר, הרב מילר, ד"ר פרלצוייג, ברוך צוקרמן וד"ר יעקב רובינסון. ד"ר קובובי נתמנה לראש מחלקת הצלה שהצליחה לחלץ מאות אלפים יהודים מאחוזת המות של גרמניה.

 בסוף 1944, בהתקרב גמר המלחמה, ונוכח החששות שהגרמנים ישמידו את שרידי המחנות, נסע לאירופה, ביקר באנגליה, בצרפת ובבלגיה המשוחררות, ובשויץ, וגייס את אמצעי הלחץ של בנות הברית, הגורמים הצבאיים, המדינות הנייטרליות והצלב האדום כדי להציל את שארית הפליטה.

 בשנת 1933, השיג הוא וד"ר טרטקובר, כנציגי הקונגרס בועידת היסוד של "אונררא", את ההכרה בעיקרון שאסר לאלץ את הפליטים והעקורים היהודים לחזור למקומות מגוריהם, ושהקנה להם את הרשות לחפש מקומותמושב חדשים.

 מסוף שנת 1944 עד סוף שנת 1948 עבר ושב בדרכי התפוצות היהודיות למען הצלת שארית הפליטה והחזרת שווי זכויותיהם ורכושם הנגזל של היהודים, ולמען שקומן של הקהילות היהודיות הנחרבות וההכרה בזכויות היהודים בחוזה השלום עם מדינית האויב לשעבר.

 ביולי 1945 נתמנה למזכירו הכללי של הקונגרס היהודי העולמי.

 בין הפגישות שהיו לו עם ראשי מדינות במהלר סיוריו, נתקבל בספטמבר 1945 לראיון מיוחד עם האפיפיור פיוס ה-12, והסב את תשומת לבו לגורל הילדים היהודים שנצלו ע"י הכנסיה, וכן לצורך שהכנסיה תברר בגלוי דעת רשמי את עמדתה לגבי הבעיה היהודית בתקופה זו.

 במאי 1948 הגיש את הדין וחשבון של ההנהלה למליאת הקונגרס היהודי העולמי במונטרי בצורה של ספר בשם "איחוד בתוך פיזור" (באנגלית), המהווה מעין היסטוריה פוליטית של התפוצות היהודיות מאז גמר מלחמת העולם הראשונה. באותו כינוס הוא נבחר כיו"ר המועצה העולמית של הקונגרס.

 בנובמבר 1948 השתקע בישראל. באביב שנת 1949 נסע לעדן וסייע לסלילת הדרך ליציאת יהודי תימן. בשנת 1950 נתמנה ליועץ המשפטי של חברת העובדים ונבחר כחבר מועצת מפא"י.

 ב-1951 נתמנה ציר ישראל בפולין ובצ'כיה.

 אשתו,<persName> מרים,</persName> היא עסקנית ועתונאית ידועה. היתה מראשי תנועת הציונות העובדת בבלגיה והיו"ר לעניני תרבות של ה"פיאנערן-פרויען" בארה"ב.

 אמו ושלשה מאחיו גרים בארץ. חלק מזכרונות אמו פורסמו באוקטובר 1950 בעתון הניו-יורקי "דער טאג". אחיו הבכור יצחק שהיה ממיסדי ה"סיליקט" ושמש כיו"ר ההסתדרות הציונית בבלגיה, הוא כיום מנהל הקרן למפעלים קונסטרוקטיביים של הציונות הכללית. אחיו, אליהו, שכתב באידיש ובצרפתית תחת השם "אלי קובו", נספה במחנה הסגר גרמני.

</p></div>
         <div type="bibliogrphy">
            <listBibl>
<bibl>Volume: #5 ,Page: 2154 ,URL: http://www.tidhar.tourolib.org/tidhar/view/5/2154</bibl><bibl>Volume: #5 ,Page: 2155 ,URL: http://www.tidhar.tourolib.org/tidhar/view/5/2155</bibl>
<bibl>Volume: #5 ,Page: 2156 ,URL: http://www.tidhar.tourolib.org/tidhar/view/5/2156</bibl>
            </listBibl>
         </div>
      </body>
  </text>
</TEI>
