<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3031 ,URL: http://www.tidhar.tourolib.org/tidhar/view/8/3031</bibl><bibl>Volume: #8 ,Page: 3032 ,URL: http://www.tidhar.tourolib.org/tidhar/view/8/3032</bibl>
<bibl>Volume: #8 ,Page: 3033 ,URL: http://www.tidhar.tourolib.org/tidhar/view/8/3033</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר אריה ליב (ליאו) מוצקין</persName>

</head>
         <div><p> נולד בח' חשון תרכ"ח (6.11.1867) בעיירה ברובארי שליד קיוב, אוקראינה.

 לאביו <persName>אלחנן (חיים)</persName> (סוחר יערות, משכיל ודבק במסורת) ולאמו <persName>מלכה</persName> לבית <persName>הלפרין.</persName>

 הוריו נתנו לו חינוך יהודי מסורתי ובהשכלה כללית, ואילו את החינוך ללאומיות יהודית חדישה, בעלת תנופתפעולה, נתנו לו הפורעים ביהודי קיוב.

 בגיל 14 נקלע מעיירתו לכרך הגדול קיוב ביום 26 באפריל 1851, ודוקא באותו יום התחוללו שם פרעות ביהודים. כבר אז גמר בדעתו, שמוטב ליהודים לא להתגורר כזרים שנואים בתוך עמים אחרים, אלא לחיות בינם לבין עצמם בארץ שלהם. מאז התענין בכל הגורמים העיוניים שבתופעת הפוגרום, וחומר לעיון ניתן לו למכביר בפרעות שפרצו מאז ברוסיה במקומות רבים ובזמנים שונים, ואת פרי עיוניו פרסם ב-1910 בברלין בספר בגרמנית בשני כרכים על "הפרעות ביהודים ברוסיה". בתקופה מאוחרת יותר חויה את דעתו בתור "מומחה לפוגרומים" בקשר למשפטו של <persName>שלום שווארצ</persName> <persName>בורד</persName> בפאריס.

 בן 15 עבר עם הוריו לברלין. גמר ב-1887 את הגימנסיה (בה הצטיין כ"ילד פלא" במתימטיקה). למד


 באוניברסיטה את המתימטיקה כמקצוע ראשי ובו בזמן למד גם פילוסופיה, היסטוריה, ספרות ופסיכולוגיה, ואחרי גמר לימודיו הוסמך לד"ר לפילוסופיה.

 באוניברסיטה החל להטיף לחבריו הסטודנטים היהודים מרוסיה את התורה הלאומית שלמד מידיהם הרצחניות של פורעי קיוב. יסד "אגודה מדעית רוסית-יהודית'', שעסקה ב"מדע" שלא נכלל במערכת הלימודים של האוניברסיטה : ה"מדע" של יהדות לאומית, המחפשת דרכים לקיום עצמאי, ללא תלות בהגנתם של שומרי-סדר נכרים, שגם הם שונאים את היהודים כמו הפורעים. באגודה זו התרכזו טובי הכוחות והמוחות של הסטודנטים מרוסיה, ששמותיהם בלטו לאחר זמן בתולדות התנועה הציונית בראשיתה מהם: <persName>שמריהו לוין, יוסף</persName> <persName>לוריא, נחמן סירקין, אביגדור יעקובזון, ש. א. סוסקין,</persName> <persName>דוד פרבשטיין, י. ל. וילנסקי,</persName> ועוד. אח"כ הצטרף לקבוצה זו גם <persName>חיים וייצמן. מוצקין</persName> הוכר כמנהיגה של הקבוצה וראו בו את הכח המניע העיקרי שבצבור הסטודנטים היהודי-הלאומי.

 כדי לתת מושג על חומת האדישות וההתנגדות שהיה עליו להבקיע, כדאי למסור קטע מנאומו באגודה זו בחגיגת-חנוכה:

 - למה נהיה גרועים מאחרים ? מדוע לא יהיה בנו הכח לוותר על קיומנו המדומה ולנקוט בדרך פעולה עצמאית חדשה ? מדוע נושיט יד לנדבות מאת זרים - - ולהלן: - כאשר הופיעו ב-1881 "היהודים הלאומיים ברוסיה" (הכוונה לאנשי ביל''ו) בתכניתם המשולשת בדבר תחית הארץ, איחוד העם ותחית השפה כימי קדם, קמה סערה במחנה היהודי. קנאי הדת טענו: "למה תדחקו את הקץ ?! והאמונה בביאת המשיח מה תהא עליה ? " והחפשים בדעות קראו: בכך נותנים אתם יד למורדי האור", ולא הבינו כי אין החופש והחושך מתאימים לצמד אחד. והפחדנים צווחו: "אוי ואבוי, מה יאמרו האנטישמיים", והם שכחו, כי ההתכחשות לא הביא כל תועלת ליהודים. והפשרנים נאנחו: "למה תגזלו את נוחותנו ? הסתדרנו יפה, ובמשך הזמן תתרופף האנטישמיות והמצב ישתפר", ובינתים התעלמו מהמהלומות שניתכו על ראשינו והפ

 ריכו את התקוות היפות שיהודים אלה רוצים להשלות. בהן את עצמם ואת בני עמם. לכן אל לנו לשים לב לטענות כאלה, ואל לנו להרתע ממכשולים.

 דברים אלה, נאמרו בשנת 1891, חמש שנים לפני פרסום החוברת "מדינת היהודים" ושש שנים לפני כינוס הקונגרס הציוני הראשון. כבר אז תפס <persName>מוצקין</persName> את התנועה הלאומית כתנועה פוליטית. ברור היה לו, כי "אם נמזג את היסוד האירופי והעברי יחד, נוכל למלא תפקיד מכריע בשדה שלום-העמים והתיווך בין העמים".

 נשא לאשת את<persName> פאולה</persName>

 משהצליח לרכז סביבו צבור של סטודנטים ומשכילים מיוצאי רוסיה, נתן את דעתו ומרצו להוציא את הרעיון למרחב ולעשות לו נפשות גם בחוגים אחרים, כדי ללכד כוחות לגשת להגשימו בפועל. לשם כך יסד את האיגוד הטרום-ציוני הראשון של יהודי גרמניה בשם "ישראל הצעיר", ובאוגוסט 1896 יזם לכנס בברלין קונגרס יהודי-לאומי כללי כדי לעבד תכנית לפעולה יהודית משותפת. התכנית כללה בין השאר סעיף על "הכרזת ארץ-ישראל כמרכז<persName> מדיני </persName> ורוחני של העם העברי בעתיד". ציונית מדינית ממש!

 והנה נודע לו ולחבריו, שבוינה פורסמה זה לא מכבר חוברת בנדון זה מאת עתונאי וסופר מפורסם אחד שם החוברת "מדינת היהודים'' ושם המחבר ד''ר <persName>תיאודור</persName> <persName>הרצל.</persName> .. וגם הוא דורש אותו דבר עצמו, ותכניתו רחבה ונועזת עוד יותר. ובכן נתנו <persName>מוצקין </persName> וחבריו יד <persName>להרצל.</persName>

 במשך הזמן היו אח"כ לא פעם חילוקי דעות חריפים בין<persName> מוצקין להרצל,</persName> ולא תמיד הסכים לחתום "בלאנקו" (על שטר לבן וריק) על כל מה שאמר<persName> הרצל.</persName> כבר בקונגרס הראשון הראה, כי יש לו דעות מוצקות משלו, שהביע אותן אח"כ גם בחוברתו בגרמנית על המושבות העבריות בארץ-ישראל. אף-על-פי-כן היה <persName>מוצקין</persName> חסיד נלהב של המנהיג החוזה. לאחר שנים אמר, כי <persName>הרצל</persName> היה בשבילו החוויה העמוקה ביותר בחייו, שאפשר להשוותה עם חוויה אחת ויחידה, והיא: "אותו רגע מלא ההוד, כשבמוחנו הבריקה בפעם הראשונה ההכרה רבת האושר, כי הננו ציונים". והוא הוסיף, כי היה זה אותו מעשהבראשית, אשר התרחש בקונגרס הציוני הראשון. בציונות ראה מעין אושר מיוחד, מעין "זכיה בגורל".

 בשנת 1898 יצא בשליחותו של <persName>הרצל </persName> לארץ-ישראל, ואח"כ מסר בקונגרס הציוני דו"ח מפורט על מסקנותיו, בכללן סטטיסטיקה מגוונת על האוכלוסיה במושבות, על הרכוש הקרקעי של היהודים בארץ, ובין השאר קבע, כי: "כל החולמים מתוך זכרונות תנ"כיים או אידיאלים סוציאליסטיים על שויון בין האכרים, חלו אכזבה קשה". לדעתו: "כל המושבות נוסדו לא על יסוד של קואופרציה, אלא על טהרת העקרון האינדיבידואליסטי". רק מושבה אחת ראה שונה מהאחרות, והיא - קטרה (גדרה), בה התישבו הביל''ויים הראשונים. וכן קבע שהאדמיניסטרציה הבארונית אינה מתאימה לתפקידן של המושבות: "המנהלים של המושבות


 היהודיות בארץ-ישראל, שעליהן נדון רעיון חיבת ציון בתפוצות, אינם חובבי ציון"...

 הדאגה להצלת התנועה הציונית היתה לו כמו דאגה לצרכיו האישיים ותמיד הגה וחשב, כיצד לשפר את שיטות העבודה, כדי לקדם את הענין להצלחה. אחת ממסקנות הגיגיו אלה באה לידי ביטוי בדבריו באחד מהקונגרסים, לאמור:

 - תקלה והפסד הוא לקונגרסים, ששני תפקידים, הפגנת הציונות כלפי חוץ ועבודה פנימית לסיפוק צרכיה של הציונות, משמשים בהם בערבוביה. אין גם מקום וצורך בקונגרס לשני התפקידים האלה יחד בכל שנה ושנה. לכן מוטב להנהיג לסירוגין שני סוגים של קונגרס: שנה אחת קונגרס להפגנה כלפי חוץ, דוגמת ועידות הקתוליים ("קאתוליקנטאג") בגרמניה, ושנה שניה - קונגרס לעבודה מעשית צנועה כלפי פנים.

 תרם מכוחו ומפעולתו גם למען התרבות העברית, והיה יו"ר הועידה לחינוך ולתרבות עבריים, שהתכנסה בוינה ליד הקונגרס הציוני הי''א (ספטמבר 1913).

 מאפריל עד סוף מאי 1914 ביקר בארץ ללמוד את הבעיות המעשיות של עבודת המשרד הארצישראלי, שניהל את פעולות ההסתדרות הציונית העולמית להגשמת הציונות בארץ. אח''כ מסר דו"ח ראשון מביקורו זד. בועידה הי''ד של ציוני גרמניה (15.6.1914). היה בדעתו למסור דו"ח מפורט יותר בקונגרס הציוני, אך בינתים פרצה מלחמת העולם, שהקפיאה בתחילה את פעולות ההסתדרות הציונית העולמית והגדילה את הצורך הדחוף ב"עבודת ההווה" לעזרת היהודים בגולה, ביחוד בגולה הרוסית, בה נוספו על הרדיפות השיגרתיות שבימי השלום רדיפות מיוחדות וחמורות הרבה יותר לרגל המלחמה.

 בראשית דצמבר 1915 הגיע לניו-יורק. בשיחותיו עם <persName>לואי מארשאל, לואי ברנדייס </persName> ומנהיגים אחרים עלה בידו להניע את שתי ההסתדרויות הראשיות של יהודי אמריקה להקים משרד משותף (בפברואר 1916), שיאסוף בהדרכתו את החומר על מצב היהודים ברוסיה וילמד את הצרכים והדרכים להקלת סבלם ומצוקתם.

 מאן היה שקוע ראשו ורובו בפעולות עזרה ליהודי הגולה, אבל גם מהפעולה הציונית לא משך את ידו ובועידה הציונית העולמית הראשונה אחרי מלחמת העולם (לונדון 1920) נבחר לאחד מסגני יו"ר הועד הפועל הגדול. באותה שנה נבחר ליו"ר גם בועידת הסיוע בקארלסבאד. אח''כ נבחר מחדש מקונגרס לקונגרס ליו"ר הועד הפועל הציוני והיה מהדמויות המרכזיות בתנועה הציונית, אבל עבודתו היום-יומית היתה מרוכזת בעזרה ובהגנה ליהודי הגולה, עבודה שהיתה גם פוליטית, בהסתמך על החוזים הבינלאומיים להגנה על זכויות המיעוטים, שהוטלו על ארצות מסוימות במזרחה של אירופה בקשר לחוזי-השלום. בעיניו היו גם ענינים כלל-יהודיים בגדר עבודה ציונית, כי כל מה ששייך להגנה על קיום העם היהודי הרי זה גם ענין ציוני.

 לרגל תפקידו כמזכיר ראשי בועד המשלחות היהודיות

 (זאת היתה נציגות רשמית-למחצה של יהודי כל הארצות, שלפי החוזים נתחייבו לקיים את זכויות המיעוט היהודי) השתקע בפאריס. אליו באו התלונות על התנכלויות ליהודים ועליו היה להביא את התלונות בפני מדינאי המעצמות והועדה לזכויות המיעוטים שליד חבר הלאומים, ותוך מלחמה מתמדת זו היה נע ונד בין פאריס ולונדון וניו-יורק וג'נבה וברן ובאזל וציריך, ואף על חשבון בריאותו וכוחותיו האוזלים והולכים מזוקן ומרוב עמל.

 ביחוד גבר עליו עומס העבודה מאז השתלט היטלר על גרמניה בראשית 1933- באותה שנה באוגוסט עוד ניהל את הקונגרס הציוני הי"ח בפראג. יומים אחרי נעילת הקונגרס יצא לג'נבה לכינוס השנתי של שליחי. היהודים מארצות שונות, כינוס ששימש גרעין לקונגרס היהודי העולמי שנוסד אח"כ, בו נאם על המצב בתפוצות הגולה ועל הסכנות הצפויות ליהדות גרמניה, ליהדות אירופה, ליהדות העולם. אח"כ עוד השתתף בועידה מיוחדת בענץ יהודי גרמניה, אך כשחזר משם גברה עליו מחלת הלב ונפל למשכב.

 נפטר בפאריס, י"ז חשון תרצ"ד (6.11.1933) (בדיוק ביום הולדתו לפי התאריך הלועזי מלפני 66 שנה) ונקבר בבית-הקברות פאר-לא-שאז.

 בניו: פרופ' <persName>תיאודור מוצקין </persName> (מרצה למתימטיקה באוניברסיטה העברית בירושלים), <persName>גבריאל.</persName>

 ב"בית אחד העם" בתל-אביב קרוא על שמו אוסף ספרים חשובים לחקר ארץ-ישראל ועתיקותיה, שרכש אותו בשכר שקיבל בעד בוררות.

 על שמו נקראו קרית שלמה בעמק זבולון ורחוב בתל-אביב.

 ההנהלה הציונית והנהלת הקונגרס היהודי העולמי הוציאו לזכרו "ספר מוצקין" (כתבים ונאומים נבחרים, ביאוגרפיה ודברי הערכה, ערוך בידי ד"ר<persName> א. ביין</persName> , ירושלים, תרצ"ט).

</p></div>
         <div type="bibliogrphy">
            <listBibl>
<bibl>Volume: #8 ,Page: 3031 ,URL: http://www.tidhar.tourolib.org/tidhar/view/8/3031</bibl><bibl>Volume: #8 ,Page: 3032 ,URL: http://www.tidhar.tourolib.org/tidhar/view/8/3032</bibl>
<bibl>Volume: #8 ,Page: 3033 ,URL: http://www.tidhar.tourolib.org/tidhar/view/8/3033</bibl>
            </listBibl>
         </div>
      </body>
  </text>
</TEI>
