<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1535 ,URL: http://www.tidhar.tourolib.org/tidhar/view/3/1535</bibl><bibl>Volume: #4 ,Page: 1556 ,URL: http://www.tidhar.tourolib.org/tidhar/view/4/1556</bibl>
<bibl>Volume: #4 ,Page: 1557 ,URL: http://www.tidhar.tourolib.org/tidhar/view/4/1557</bibl>
<bibl>Volume: #4 ,Page: 1558 ,URL: http://www.tidhar.tourolib.org/tidhar/view/4/1558</bibl>
<bibl>Volume: #4 ,Page: 1559 ,URL: http://www.tidhar.tourolib.org/tidhar/view/4/1559</bibl>
<bibl>Volume: #4 ,Page: 1560 ,URL: http://www.tidhar.tourolib.org/tidhar/view/4/1560</bibl>
<bibl>Volume: #4 ,Page: 1561 ,URL: http://www.tidhar.tourolib.org/tidhar/view/4/1561</bibl>
<bibl>Volume: #4 ,Page: 1562 ,URL: http://www.tidhar.tourolib.org/tidhar/view/4/1562</bibl>
<bibl>Volume: #4 ,Page: 1563 ,URL: http://www.tidhar.tourolib.org/tidhar/view/4/1563</bibl>
<bibl>Volume: #4 ,Page: 1564 ,URL: http://www.tidhar.tourolib.org/tidhar/view/4/1564</bibl>
<bibl>Volume: #4 ,Page: 1565 ,URL: http://www.tidhar.tourolib.org/tidhar/view/4/1565</bibl>
<bibl>Volume: #4 ,Page: 1566 ,URL: http://www.tidhar.tourolib.org/tidhar/view/4/1566</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר בנימין זאב תיאודור הרצל</persName>

</head>
         <div><p> נולד בפסט (חלק מבודפסט, הונגריה), ביום י' אייר תר''כ (2.5.1860), לאביו<persName> יעקב </persName> (בן<persName> שמעון לייב</persName> ורבקה בת<persName> יעקב ביליץ </persName> מסמלין. נולד 14.4.1835. נפטר בוינה 9.6.1902) ולאמו חנה (יוהנה) ז'אנטה בת <persName>גבריאל הרש (הרמן) דיאמנט ויוהנה קטרינה </persName> לבית <persName>אבלס</persName> מפסט, (הונגריה). נולדה בפסט 28.7.1836. נפטרה בוינה 20.2.1911.

 לפי מסורת משפחתית מוצא האב הוא מבני אנוסים מספרד שנמלטו לטורכיה. אביו זקנו<persName> שמעון</persName> <persName>לייב</persName> נשאר נאמן ליהדות בתוך סביבה מתבוללת. שני אחיו המירו את דתם. הוא בא במגע עם ר' <persName>יהודה</persName> <persName>בן שלמה חי אלקלעי</persName> שהיה חזן בסמלין והוא אחד ממבשריה הראשונים של הציונים. <persName>בנימין זאב</persName> היה מבקר את סבו בפסט לעתים קרובות וודאי ספג מפיו ספורים מימיו ופעולותיו של<persName> אלקלעי</persName> . האב,<persName> יעקב</persName> , לא היה אדוק במצוות ואף לא לאומי ברוחו, אך גם לא מתבולל. היה סוחר והגיע לרכוש. בשנת 1856 נשא את <persName>ז'אנטה</persName> מבית <persName>דימנט</persName> לאשה, ואף היא הביאה ברכה לבית. בשרשרת המשפחה של האם רשומים טפוסים וגורלות מיוחדים במינם. אמה זקנתה עניה

 מרודה היתה ומבשלת במקצועה. אחד מאחיה השתתף במלחמת השחרור של אונגריה (1848-49) והגיע לדרגת קצין גבוה. מאביה ירשה ז'אנטה חכמה ובדיחות


 דעת. מאם אמה ואף היא עניה, רוכלת, היא ירשה את העינים הנפלאות שהורישה אותן לבנה בנימין זאב, אותן עיניים שהקסימו רבים. ממנה ירש את הרוח הפיוטית, את סער-הנפש, את הדמיון, בעוד אשר האב הצטיין בעמידתו האיתנה המוצקה, בחריצותו ובאהבת הסדר בכל.

 שנה לפני בנימין זאב נולדה הבת<persName> פאולינה</persName> שהיתה לו אחות וידיד נפש בכל ימי ילדותו ונעוריו.

 הבית בו נולד בנימין זאב עמד בקרבת ביתהכנסת הגדול של הקהלה שהיה בנוי בסגנון ערבי עם שני מגדלים גבוהים. בשבתות ובחגים היה מבקר עם אביו בבית כנסת זה. למד קצת תפלות. ביחוד נחרתו בזכרונו שני חגים: פסח וחנוכה. אבל את החינוך בכללו כיוונה האם, והיא נטתה להשכלה ביחוד לזו של התרבות הגרמנית. שמו הרגיל היה <persName>תיאודור</persName> , שמות החבה<persName> תידאדר או דורי</persName> .

 האם דאגה שילדיה ידעו בגיל מוקדם לכתוב מכתבים לאב, שיצא לעתים קרובות לרגל מסחרו. סטודנט אחד בשם איליץ היה מורם הראשון. תיאודור קלט הכל בקלות. האם לא הכבידה במיוחד על הילדים ורוב הזמנים בילתה אתם בטיולים, כשכל עובר ושב תמיה לאם ולילדים המלכותיים בקומותיהם ויפים.

 בסתו 1866 נכנס ל"בית הספר הישראלי התיכוני נורמלי" שליד הקהילה היהודית. כל הציונים שלו הם מצויינים. אחד הזכרונות הראשונים מבית הספר הוא רגש המרירות שלו כלפי המורה שספר על יציאת מצרים ללא כל התרגשות, כיאה למאורע רבפלאים זה. בקשר לשעור זה הוא ספג גם מכות מידי המורה. בהיותו בן שמונה הכניס אותו אביו בחגיגיות כחבר ל"חברא קדישא". באותה שנה השיגו יהודי הונגריה שווי זכויות מלא. אביו הסביר לו את ערך המאורע.

 כשסיים את בית הספר העממי שלחו אותו ההורים לבית הספר הריאלי הגבוה בפשט בשנת 1870.

 ענין רב הראה הנער בלימודים הטכניים, אף כי לא הצטיין בהם. העת היתה עת ההמצאות והמפעלים הטכניים הכבירים בעולם והנער חלם להיות אחד המבצעים של פעולה אדירה כזו. באלה הימים גם נזדמן לו לקרוא באיזו אגדה בגרמנית על המשיח היהודי שיבוא. שקע בדמיונות וחלומות. חלם על המשיח, על משה ועל עצמו בנוכחותם.

 בגיל בר מצוה הוא מארגן בבית הספר את אגודת "אנחנו" שמטרתה: "להעשיר את ידיעותנו, להשתלם בשימוש השפה ובשכלול הסגנון. חיבורים שאינם מעשירים את הדעת אינם מתקבלים". תיאודור מעבד את התקנון על כל פרטיו, מנהל את הישיבות. בישיבות הורצו הרצאות והוקראו חיבורים. על רובם של החיבורים שנשתמרו חתום: "נתקבל ואושר על ידי תיאודור הרצל, הנשיא". אחת ההרצאות שלו עצמו היתה על הנושא: "לציית ולפקד". אגודה זו התקיימה במשך חדשיים.

 ב-4 בפברואר עזב את בית הספר הריאלי. יתכן שבגלל כשלונותיו דוקא במקצועות הטכניים ויתכן שבגלל הרגשתו הרעה באוירה האנטישמית שנשתררה שם. הנער סבל מעלבונות. אחד מהם למשל בא מפי מורה שכלל ברשימת עובדי-אלילים גם את היהודים.

 לאחר שנת הכנות בבית נתקבל לגימנסיה האיונגלית. רוב התלמידים בה היו יהודים. כאן גם מצא שדה נרחב יותר לכשרונותיו בשפות הקלסיות ובספרות. השתתף ב"חברה להשכלה עצמית" של התלמידים וכתב שירים, מסות, ספורים. מיעוטם בענייני פוליטיקה רובם בבעיות של השקפת עולם. בהיותו בן י"ז נתפרסמו דבריו הראשונים בעתון "פסטר ללויד" בעילום שם. פרי עטו הראשון שראה אור היה "הפיליטון של הפילטוניסטן". הוא שהפך כעבור זמן להיות פיליטוניסטן מפורסם החל בהגדרת אותו סוג של יצירה. עם אחותו הוא מארגן במה בביתו ומציג "דרמות". <persName>פאולינה</persName> שרה והוא מלוה אותה בפסנתר בפני קהל מגוון הגיל והגזע.

 בפברואר 1878 קרה האסון במשפחה. <persName>פאולינה</persName> חלתה בטיפוס ומתה. מרה שחורה ירדה על המשפחה. האב החליט להעתיק את מגורו לוינה. מות האחות הדק עוד יותר את קשר הבן להורים. הוא עובר עמם לוינה ונכנס לאוניברסיטה למכון המשפטים.

 הרציונליזם-הליברלי היוה בתקופה ההיא בשביל הנוער בשכבה זו, הקו הלוחם. בוינה ספג תיאודור לקרבו את הרוח האלגנטית של עיר זו, מלאת החידוד והרכות. הוא ממשיך בכתיבת דברי בקורת ברוח בקורתית מעודנת זו.

 הוא לומד בהתמדה את כל לימודי המשפט והמדינה. אולם אין הוא צמוד לספרים. הוא לוקח חבל פעיל בחיי הסטודנטים גם מחוץ לחומות האוניברסיטה. הוא מצטרף כחבר ל"אולם הקריאה האקדימאי" שכלל תלמידים בני עמים שונים ודגל ברעיונות החופש והשויון. הסטודנטים בעלי המגמות האנטישמיות שהרימו אז ראש, היו מרוכזים ב"אגודת המקרא של הסטודנטים הגרמנים". לאחר שאגודה זו נאסרה על ידי שלטונות אוסטריה בגלל הפגנה נגד הקיסר, הצטרפו חבריה ל"אולם האקדמאי" והאוירה נתחשמלה.

 תיאודור התקשר בימים אלה בידידות עם <persName>הינריך</persName> <persName>קאנא וארתור שניצלר</persName> .

 לאחר שרבו הקטטות והתגרות בדו-קרב גם ב"אולם האקדמאי" והוא פוזר, עבר תיאודור לאגודה "אלביה", שדו-קרב היה אחד העקרונות החשובים ביותר שלה. שעות על גבי שעות הוא לומד את חכמת הסיוף. אבל כעבור תקופה קצרה הוא משתחרר מאוירה זו, מתמסר ללימודים ולהשתלמות עצמית. הוא קורא הרבה ורושם רשימות בשולי קריאה זו. בין היתר הוא נוגע גם בשאלת היהודים. בפברואר 1882 קרא את ספרו של ינסן "היהודים מקולוניה", על רדיפות היהודים. הערותיו מכוונות לפתרון הטמיעה. למחרת קרא את ספרו המפורסם של אחד מאבות האנטישמיות


 החדשה אויגן דוהרינג: "שאלת היהודים בשאלת גזע, נמוסים ותרבות" (1881). הוא רושם: "ספר מתועב, לדאבון לב נכתב בצורה יפה". ובהמשך ההערות הוא מודה שהיהודים עוסקים בעסקי רבית וספסרות, אבל הוא מסביר את הדבר הסברה היסטורית-כלכלית. היהודים נאלצו לכך ונדחפו ממש לעסקים אלה.

 גם באגודה החדשה החלו נושבים רוחות האנטישמיות. לאחר מותו של ווגנר הספיד אותו חבר "אלביה" הרמן באהר, מתוך תהלה לאנטישמיות. הוא הפך להיות גבור "אלביה". הרצל לא השתתף בחגיגה זו. כעבור יומים הודיע שהוא עוזב את האגודה, (7.3.1883). גאה מדי היה להיות חבר באגודה שמעליבים את בני גזעו. לא לשוא כנוייו ב"אלביה" היו נסיכיים כל כך: "טנקרד" (גבור מסע הצלב, כובש ירושלים), "נסיך הגליל", "נסיך אנטיוכיה".

 בינתיים הוא ממשיך בנסיונותיו הספרותיים, אך אין מפרסמים את ספוריו ופיליטוניו. עדין לא נפתחו לפניו דלתות העתונות הגדולה. אכול מרירות ואכזבות הוא יוצא לטיול ראשון שלו לגרמניה הדרומית ולשווייץ. לאחר שובו הוא חוזר מלא מרץ ללימודיו והוא מסיים אותם ביום 16 במאי 1884. שוב יוצא לטיול, הפעם לצרפת. לאחר שובו, בסוף יולי, קבל רשיון לעבוד בבית המשפט בוינה. ובזה תמו ימי נעוריו.

 אין הוא מתמיד בעבודתו בפקידות. הרווחת מה באה לו מההעברה לזלצבורג. נוף זלצבורג מקסים אותו, אבל המשרד משעמם. המשרד נמצא במבצר מתחת למגדל הפעמונים. צלילי הפעמונים ומראה ההרים המשולגים נושאים אותו, את רגשותיו ודמיונו הרחק הרחק מהתיקים המשפטיים.

 יתכן שהיה בכל זאת נשאר בזלצבורג, אילו יכל היה לקוות להגיע לדרגת שופט, אבל אין "סכנה" כזו צפוייה לו ליהודי בזלצבורג. הוא מחליט לעזוב את העבודה הזו ולהתמסר כליל לספרות.

 הטיול הבא שלו הוא לארצות השפלה, בלגיה, הולנד. התחיל להשתתף בעתון היתולי "הפרעוש", אבל חלומו היא הבמה. ואכן זכה להצלחה ראשונה. מחזהו "טאברין" הוצג בניו יורק ב-23.11.1885. עתון ברליני אחד הציע לו עבודה קבועה בתנאי שישנה את שמו, אשר צלילו יהודי מדי. הרצל דוחה הצעה זו בבוז, אף כי רחוק הוא מלאומיות בכלל ומיהדות בפרט. אבל בכבודו לא ירשה לפגוע. הוא היה מלך עוד בטרם היה לו עם. הצלחות נוספות באו לו בגלל מכתביו ממסע איטליה. הם מלאי רצינות ובדיחות הדעת כאחת. ב-15 לאפריל 1887 נתקבל כעורך הפיליטון של "ווינר אלגעמיינע צייטונג". בברלין הוצג מחזהו "הוד מעלתו". באותה שנה גם מופיע קובץ ראשון שלו בשם "חדשות על הווינוס".

 הדרך הספרותית סלולה לפניו. עתה גם מחזר אחריו גדול העתונים "ניי פריי פרעסע", שהוא עתיד

 להתקשר עמה לכל ימי חייו. גם שערי "תיאטרון הבורג" בוינה נפתחו בפניו והוצג בו מחזהו "הפליט".

 ב-25.6.1889 נשא לאשה את<persName> יוליה</persName> לבית <persName>נשאור</persName> (נולדה בבודפסט 1.2.1868 נפטרה בויסבאדן, גרמניה, בשנת 1906. נקברה בגוטה, גרמניה).

 נשואיו לא עלו יפה. מהרגע הראשון לא שרתה ההרמוניה במשפחה ואלמלא שני הילדים שנולדו בזה אחר זה (פאולינה 1890, הנס 1891), לא היה כל דבק מחזיק אותם.

 נוספו עוד הכשלונות בשנת 1890 בתאטרון והתאבדותו של ידידו קאנא. המפלט מדאגות אלו נמצא שוב במסע. באוקטובר 1891 נתמנה לסופרו הקבוע של "ניי פריי פרעסע" בפאריס. מעתה ניתן לו במשך חמש שנים להתחקות אחרי חייה המדיניים של צרפת וללמוד בה הרבה על המדיניות בכלל. הפיליטונים המצויינים שלו מאותה עת קובצו אח"כ והופיעו בשם "ארמון בורבון".

 עורכי העתון הם שני היהודים המתבוללים<persName> באכר</persName> <persName>ובנדיקט</persName> , אך לפי שעה שוררת הרמוניה בין המו"לים והעורכים ובין הפיליטוניסטן המוצלח<persName> ד"ר תיאודור</persName> <persName>הרצל.</persName>

 פריס גועשת באותה עת בגעש האנרכיזם. עם כל אהדתו למשטר ליברלי-אריסטוקרטי אין<persName> הרצל</persName> יכל להמנע מלקבוע את רגשותיו כלפי גבורת האנרכיסטים העומדים באומץ בבית הדין, אף מול פסקי דין מוות. "העונג של הרעיון הגדול ושל ההקרבה העצמית" הוא קורא לזה.

 אבל לא רק האנרכיזם בפצצותיו מרבה המולה בצרפת בימים אלה. האנטישמיות העולה אז באירופה כולה לובשת כאן צורה חמה יותר מאשר בגרמניה. הדימגוג <persName>דרימון </persName> כותב ספר על "צרפת המיוהדת". הספר מופיע בשנת 1885 במאה מהדורות.<persName> הרצל</persName> נוכח במשפט שנערך נגדו. הוא נואם ומסיים: "הלאה היהודים, צרפת לצרפתים" וההמון מריע. לב הרצל רוגש כבר. הוא לא יסבול שצאצאיו יעלבו בצורה גסה כזו, והוא לא יסבול את עלבון אבותיו.

 בפברואר 1892 מזדמן לו <persName>להרצל</persName> לקרוא ב"ניי פריי פרעסע" על איזה נסיון מוזר של יהודי מומר <persName>פאול פרידמן</persName> להקים מושבה במדין, חופה הצפונימערבי של חצי אי ערב, אך עדין אין <persName>הרצל</persName> מקשר את שתי התופעות הללו, אף כי ודאי אי שם מתחת לסף ההכרה נרשם הדבר. מקרה שלישי הוא דו-קרב בין יהודי וצרפתי אנטישמי. היהודי נהרג, הלוויתו הפכה להפגנה גדולה.

 על כל הבעיות המתעוררות בקשר למצב זה בצרפת כותב כמובן<persName> הרצל</persName> , אבל עדין אין תשובה ברורה בפיו. לפעמים הוא כותב על השמד כדרך. לפעמים על הסוציליזם. אבל ביטוי ברור לכל המתרחש ניתן במחזה "הגיטו החדש" הנכתב בין 21.10 - 1894.8.11. בימי כתיבת המחזה צף ענין דרייפוס. <persName>הרצל </persName> הוא עד לתמונת העלבון וההסתה כשלאחר פסק הדין המחייב


 מורידים את אותות הדרגה והכבוד מעל חזהו וכתפיו של הקצין המרים ידו ונשבע, כי הוא חף מפשע ואין לו יד במעשה הריגול שהוא נאשם בו. הדבר היה ב-5.1.1895. ודאי שתמונה זו הסעירה עמוק את לבו הרגיש והגאה של הרצל, אבל המאורעות שקדמו הכשירו את הקרקע לצמיחת הרעיון הגואל. גם בוינא עלה באותה עת כבודו של <persName>לואיגר</persName> ראש-מפלגה הסוצילית-נוצרית וראש האנטישמים. אולם מימי אותו מחזה בפרשת דרייפוס החלה הדרמה האישית האדירה של<persName> הרצל </persName> להתפתח בקדחתנות עצומה ועמה הדרמה של העם העברי בדרכו למדינתו.

 במאי 1895 פונה <persName>הרצל</persName> במכתב לבארון הירש ובקש ממנו ראיון. הראיון נקבע ל-2 ביוני. את השיחה פתח הרצל במלים אלו:

 "הדברים שאני רוצה להגיד לו ייראו בעיניו במקצתם פשוטים ובמקצתם דמיוניים ביותר. ואולם את הבריות מנהלים בדברים של פשטות ודמיון''. בהמשך הדברים נתח את מצב העם היהודי שצרתו הגדולה ביותר היא בזה שהוא חסר מרכז מדיני. פעולתו של הבארון רק מרבה פושטי יד. עלינו להרים את הגזע ולהקנות לו שלש תכונות, שיהיה: אמיץ-קרב, ששעבודה, תם-דרך. והרצל מצהיר: "אני אלך לקיסר גרמניה ואגיד לו: תן לנו לצאת. את הכסף אשיג מהלואה לאומית-מדינית.

 שיחה ראשונה מדהימה זו כמובן שלא נתנה תוצאות. הבארון הבטיח לעיין בדבר ולתת לו תשובה בשובו מלונדון. הבארון הירש עמד בראש מפעל התישבות היהודים בארגנטינה, יק"א. אבל כבר בימים אלה החל ניוונם של ישובים אלה. הנסיון הזה נכשל.

 במכתב שני לבארון שהוא כותב ב-3 ביוני נמצאים הדברים הנפלאים:

 "אתן דגל לעם. דגל מהו ? כלונס עם חתיכת בד ? לא אדוני. דגל הוא למעלה מזה. בדגל מוליכים את הבריות לכל מקום שרוצים, אפילו לארץ הבחירה. רק מה שהוא פנטסטי כובש את האדם".

<persName>לאן </persName> יוביל את היהודים שיותן להם לצאת, טרם ידע <persName>הרצל</persName> . אבל ביומנו הוא מדגיש שברור לו שהענין שהוא נתון בו ענין פלא הוא. והוא יושב לכתוב את ה"ספר הראשון בענינו של ישראל''. והוא כותב אותו בנשימה אחת. הוא מלא אותו בהליכה, בשינה, באכילה. הוא עובד כאילו מתוך צו שאוכף אותו. הוא מפחד כל הזמן שמא יצא מדעתו מעצמת המתח.

 יחד עם כתיבת הספר הוא פותח ביומנו. 5 ביוני 1895. הוא שוקל את בעיות הארץ. הרבה נימוקים הם נגד ארץ ישראל. בעד: "האגדה האדירה''. עד 17 ביוני מוכן המרשם הראשון של "מדינת היהודים", שהוא מכין אותו כנאום בפני בית <persName>רוטשילד</persName> . יש לו נימוק מיוחד גם בשביל עשירי ישראל, הם חייבים להציל גם את המילירדים שלהם מטמיון.

 ב-17 ביוני נכנס אליו ידידו הרופא והעתונאי <persName>אמיל שיף.</persName> הוא קרא בפניו את החוברת, <persName>שיף</persName> נזדעזע

 ופרץ בבכי בחשבו שדעתו של <persName>הרצל</persName> נטרפה עליו. <persName>הרצל</persName> נרתע: שמא זה נכון. אל <persName>נורדוי</persName> רופא העצבים המפורסם לא הלך למרות עצתו של <persName>שיף</persName> , אבל בקש ממנו לא לספר לאיש על הדבר. אולם חולשה זו, היא רק בת-שעה. במקרה נוכח, לרגלי בדיקת חשבונות של שיף ומציאת טעויות בהן, ששכלו פועל כהלכה ולהיפך, <persName>שיף </persName> הוא זה הטועה. הוא כותב מכתב אל "איש הברזל" של אירופה, הקנצלר <persName>ביסמרק</persName> . כמו כן אל הרב <persName>גודמן</persName> בוינה. במכתב נוסף אל הבארון הירש הוא מביע אכזבתו מעמו. העם התנוון. הוא ילעג למי שיבוא להושיע לו. על כן, הוא<persName> הרצל </persName> פונה אל הגויים. הרב<persName> גודמן</persName> מתיחס בספקנות ומיעץ לו לתת לדבר צורת רומן.

 במכתב מ-22 באבגוסט נוספה לבנה חדשה לבנין. "הכוח המניע למפעל היא צרת היהודים''.

 עזב את פריס. בבואו לוינה הוצעה לו עריכת עתון ממשלתי, אבל בעלי "ניי פריי פרעסע" הציעו לו תנאים נוחים יותר אף כי לא רצו להתחייב לכתוב דבר בענין הרעיון הציוני שהם מתנגדים לו ולועגים לו.

<persName>הרצל </persName> בא שוב לפאריס ונכנס אל<persName> מכס נורדוי</persName> אבל לא כחולה אל רופאו. הוא בא כרופאו של עם. <persName>נורדוי,</persName> המבקר החריף ביותר באותה תקופה, מתלהב ומבטיח את עזרתו. <persName>הרצל</persName> נוסע ללונדון כשבידו המלצה מאת נורדוי <persName>לזנגביל</persName> , סופר מפורסם, בעל קשרים מצויינים.

<persName>זנגביל</persName> ארגן בלונדון הרצאה של <persName>הרצל</persName> בפני חוג "המכבים". היתה זו הודעה פומבית ראשונה. ההרצאה נתקבלה בהתלהבות. הרבה ידידים ראשונים נרכשו בה.

 עם שובו לוינה מעבד<persName> הרצל </persName> את הספר עבוד אחרון. הגדרה אחרונה: "מדינת היהודים, נסיון לפתרון מודרני של שאלת היהודים". בשם זה מופיע הספר ב-14 בפברואר, 1896 בהוצ' ברייטנשטיין ב-3000 טפסים.

 הכוח המניע הוא הרעיון. בו חי העם עד כה. והוא גם שיצליח להזיז את העם במסעו למולדת. כל ימי קיומו חלם העם את חלום המלכות "לשנה הבאה בירושלים". הגיע הזמן להגשימו. שטת ההסתננות לארץ ישראל עד כה, היא חסרת ערך. יגבר לחץ התושבים והשלטונות יסגרו את השערים. אפשר להבטיח לשולטן הטורקי את העזרה הכספית תמורת מסירת הסוברניות המדינית לנו. "היהודים שירצו בכך, יזכו במדינה".

 הספר תורגם מהר להרבה שפות, לעברית תורגם על ידי <persName>ברקוביץ. הרצל </persName> הרשה לו בשביל התרגום העברי למחוק את הפיסקה על בעיית הלשון.

 בעלי "ניי פריי פרעסע" <persName>שהרצל</persName> היה תלוי בהם מבחינה כלכלית נסו לשוא למנוע בעדו לפרסם את החוברת.


 החוברת עוררה מיד רעש עצום. בתחלה נדמה היה שהתגובה הכללית היא שלילית. ההתנגדות צפה מכל צד. המתבוללים והאדוקים ואף אנשי "חבת ציון" התנגדו. "למה הרעש הזה ?" על תנועת "חבת ציון" עצמה ידע הרצל אך מעט. רק בימי העריכה האחרונה של ספרו הגיעה לידיו "אוטואמנסיפציה". את<persName> משה</persName> הס קרא רק כעבור שנים.

 אבל מיד החלו להגיע הדים אחרים. מאיגודים שונים בארצות מזרח אירופה, מבולגריה, מגליציה באו מכתבי עידוד נלהבים. קבוצת סטודנטים הציעה <persName>להרצל</persName> להקים גדוד ולעלות מיד בחוף יפו לשם כיבוש הארץ. הבנקאי <persName>דוד וולפסון</persName> הצטרף מיד אל <persName>הרצל </persName> והוא שגלה לפניו את יהדות אירופה המזרחית ששונה היא ובריאה יותר מזו שבמערב.

 ב-10 במרס הופיע אצלו כומר נוצרי בשם <persName>הכלר</persName> , והוכיח לו שהוא נבא להופעתו של <persName>הרצל</persName> . הוא נעשה מעתה שליחו הנאמן ופותח לו שערים בחצרות נסיכים וקיסרים. עוזר שני מבין לא-יהודים הופיע: פולני נוולינסקי. רק כעבור שנים נתברר לו<persName> להרצל</persName> שההוא רמאי היה. אולם מהכלר הופקה תועלת רבה. הוא הביא את <persName>הרצל </persName> בפני הארכידוכס מבאדן שנרכש מיד לאהדה לרעיון. <persName>הרצל </persName> איננו נוסע אליו טרם שהובטח לו שיתקבל. אין הוא רוצה לעמוד במסדרונים עמידה עלובה - הוא מסביר<persName> להכלר</persName> . באותו יום שהוא נוסע לארכידוכס מודיעים על מות<persName> הבארון</persName> <persName>הירש. הרצל </persName> רואה בזה סמל: מות הפילנטרופיה היהודית, הולדת המדיניות.

 נוולינסקי פועל בקושטא. ב-15 ביוני נוסע <persName>הרצל</persName> לשם ומקווה להפגש עם השולטן. בדרך מקבלים את פניו המונים בסופיה. כבוד מלכים ניתן לו. <persName>הרצל</persName> התרגש והזדעזע. וזה שמש לו ניחומים במקום הכשלון שנחל בקושטא. לא הגיע לשולטן, נפגש רק עם מיניסטרים והציע להם עזרה כספית גדולה אשר נחוצה היתה מאוד לשלטון הטורקי המתפורר.

 אבל כדי שיוכל להציע הצעות כספיות עליו לדעת שיש ביכלתו למלא אותן. הוא נוסע ללונדון להקים את ''אוצר היהודים". אך הבנקאים היהודים מאכזבים אותו שוב. ושוב מגיבים ההמונים ב"איסט אנד" בהתלהבות עצומה. האספה נקראה בניגוד לרצון ועד חו"צ בלונדון. הוא הוזמן לישיבת הועד והקשיב לדיונים על הקמת מושבה חדשה ועל בעיות תקציב של כמה מיליון לירות. <persName>הרצל</persName> התערב כשעלתה על הפרק בעיית הבטחון: "אני רוצה רק בהתיישבות כזאת שאנו נוכל להגן עליה בצבא יהודי שלנו".

 לאחר מאמצים רבים נתקבל <persName>הרצל </persName> סוף סוף אצל הבארון<persName> רוטשילד</persName> . הלה לא האמין בכל התכנית.

 כך מתנגשים זה בזה כשלונות והצלחות. כשלונות ב"חלונות הגבוהים" ונצחונות למטה. גם מארץ ישראל נתקבלה ברכה, החתומים עליה : <persName>אפרים כהן</persName> (מנהל בית ספר למל), <persName>דוד ילין, אליעזר בן-יהודה.</persName>

 מאמצי השנה האחרונה נותנים את אותותיהם. הוא

 מרגיש בחולשת לבו וב-12 בפברואר 1897 כותב את צואתו הספרותית: "שמי ילך ויגדל אחרי מותי".

 ב-7 למרס 1897 הוחלט בהתיעצות בוינה לקרוא לקונגרס ציוני. <persName>הרצל</persName> עובד ללא לאות למען קיומו למרות ההתנגדויות הרבות מצד '"רבני המחאה" שמנעו את קיום הקונגרס במינכן, והתנגדות חו"צ, ביחוד אלה מאירופה המערבית.

 ב-4 ביוני הופיע הגליון הראשון של "די וולט" בטאון התנועה הציונית. בעתון מפת ארץ ישראל ושני מגני דוד מהצדדים. המעטפה - צהובה כטלאי הצהוב "שיש להפכו לאות כבוד".

 לא רק את בריאותו מזניח <persName>הרצל</persName> , אף את ביתו. מעתה אין הוא עוד מספיק להתמסר לחינוך ילדיו, דבר שיתנקם בהם קשה אחר מותו ויקבע את גורלם הטרגי. גם הסכסוכים עם בעלי "ניי פריי פרעסע" שהוא חייב לספק להם חומר, רבים. בכל זאת מסרב <persName>הרצל </persName> והוא יעמוד בסרוב עד יומו האחרון לקבל את משכורתו מידי התנועה המתארגנת. להפך: את מרבית הונו הפרטי הוא משקיע בה וביחוד ב"שבועון" שאינו נושא את עצמו.

 ב-29 באבגוסט 1897 עולה <persName>הרצל</persName> על במת הקונגרס הציוני הראשון. הוא דאג לכל פרט בהכנתו. לאולם, לתלבושת הצירים, לעתונות. הוא הרגיש שכאן נעשית היסטוריה וכל פרט ופרט חייב להחשב מראש ובדייקנות. רק ההתלהבות העצומה בה נתקבל הוא עצמו לא הובאה בחשבונו. רבע שעה הריעו הצירים שבאו מכל קצוי תבל, פעם ראשונה בדברי ימי האומה. דמותו המלכותית לא גרעה אלא הוסיפה על האגדתיות שהוכתב בה שמו עם הופעת ספרו בכל הלשונות בכל התפוצות.

 נאומו היה מחושב מאוד. הוא ידע כי מדבר הוא באזני ההיסטוריה ובאזני מדינאי העולם שבהם תלויה ההצלחה הדיפלומטית. זה היה נאום המדיני היהודי הראשון.

 שלשה ימים נמשך הקונגרס. נתקבלה תכנית באזל <persName>שהרצל</persName> נסח אותה : הציונות שואפת לרכוש מקלט בטוח ע"י משפט גלוי לעם ישראל בארץ ישראל: לאחר ההחלטות הארגוניות הראשונות ובחירת הועד הפועל ונשיאו <persName>ד"ר תיאודור הרצל</persName> , ננעל הקונגרס מתוך התלהבות עצומה.

 ביומנו רשם הרצל מה שלא רצה לאמור בפומבי: "בבאזל יסדתי את מדינת היהודים, אולי בעוד חמש שנים, לכל היותר בעוד חמשים שנה יכירו בה הכל. המדינה מיוסדת בעיקר ברצון המדינה של העם, אפילו ברצונו של יחיד חזק". חוויתי החזקה ביותר היה המגע עם היהדות המזרחית השרשית.

 אחרי הקונגרס הוא חוזר ל"עבודה השחורה". הועד הפועל שנבחר הוא חלש. כל העבודה רובצת עליו. שני התפקידים העיקריים: חתירה להשג פוליטיחיצוני. הקמת הבנק. יחד עם זאת הוא חייב לדאוג לפרנסתו שהיא גם פרנסת "די וולט". מחזהו "הגיטו


 החדש" הוצג בהצלחה רבה על במות רבות בגרמניה. בברין לא הועלה המחזה מפאת התנגדותה של... הקהלה היהודית.

 והנה צף פולמוס חדש.<persName> אחד העם</persName> התקיף את הקונגרס ואת יוצרו. במכתב אל<persName> רבניצקי</persName> כתב: "רק אחת אני רואה ברור: הפסדנו הרבה יותר ממה שבנינו, מי יודע אם לא היתה זאת האנחה האחרונה של האומה הגוססת".

 בראשית 1898 שוב תוקפת את<persName> הרצל</persName> חולשה גופנית ועייפות נפשית. הוא מציע <persName>לנורדוי </persName> לקבל על עצמו את הנשיאות החל מהקונגרס הבא. הוא ישוב אל הספרות. בעיני רוחו מסתמן מחזה "משה'', על כל הטרגיות שבמאבק הגואל עם העם הממאן, והעקש. אבל הוא מתעודד במהרה. במקום להמשיך לתלות תקוות במנין עשירים הוא עובד למען החתמה המונית של מנייות לבנק.

 הקונגרס השני מוכיח על גדול התנועה בכמות ובכוח. בקונגרס זה מציע <persName>הרצל</persName> את המלחמה לכיבוש הקהילות מידי מתנגדי הציונות.

 על הצלחות דיפלומטיות אין <persName>הרצל</persName> יכל עדין לספר לצירים, אף כי לא פסק אף יום מללחוץ על גורמים שונים. הקו העיקרי הוא הסתמכות על הברית גרמניה-טורקיה. הארכידוכס מבאדן מבטיח לו לעשות הכל כדי להביאו לפני הקסר וילהלם.

 בקשר לזה הוא נפגש עם גרף אולינבורג, איש אמונו של הקיסר. ב-16 בספטמבר נפגש עמו <persName>הרצל</persName> . הציע שגרמניה תקבל את החסות על המפעל. הוא גם רמז בפירוש: על גרמניה להקדים לעשות זאת, טרם תעשה זאת אנגליה. המאבק הוא על הדרך להודו. נימוק זה כנראה שהשפיע. ב-17 בספטמבר נפגש עם שר החוץ<persName> בילוב</persName> . בפניו הטעים את הנימוק שהציונות תחליש את נהירת הנוער היהודי לשורות המהפכה הסוציליסטית. בקשתו הקונקרטית שהקיסר ימליץ ב''שער הגבוה" בקושטא להכנס למשא ומתן עם הציונות. ב-1 לאוקטובר קיבל<persName> הרצל</persName> את ההודעה מגרף אוילנבורג שהקיסר מוכן לקבל תחת חסותו את הציונות ומוכן לשוחח על כך עם משלחת ציונית בשעת ביקורו בירושלים.

 זה היה למעלה מהמשוער. פגישה דוקא בירושלים היתה בה הפגנה גלויה לאהדה. תחת רושם הודעה זו נאם יומיים אחרי כן בפני עשרת אלפים איש בלונדון, דבר בהתרגשות רבה ועורר התלהבות עצומה. <persName>הרצל</persName> חזר לברלין. הארכידוכס מבאדן רמז לו על ידיעות משמחות מקושטא. ב-6 באוקטובר נפגש שוב עם <persName>בילוב</persName> וקוה להגיע לידי ניסוח הצהרת החסות. היה גם נוכח הנסיך <persName>הוהנליה.</persName> הפעם היתה שיחה קרירה מאוד. כשנשאל על הגבולות, אם גם בירות תכלל בתוכם, ענה<persName> הרצל</persName> : "אנו מבקשים מה שדרוש לנו. לפי רוב העולים - רוב הקרקע". לשאלה: "מידי מי תקבלו את הקרקעות" ענה: "מידי

 כל הערב רב של המזרח". השיחה נסתימה ללא הגדרת הצהרה, ובקביעת הראיון הבא בקושטא.

 ב-13 באוקטובר יצא <persName>הרצל</persName> בסודיות רבה לקושטא. לוה אותו <persName>בודנהיימר</persName> . בדרך דנו בבעיית הגבולות שעליהם לתבוע <persName>ובודנהיימר </persName> הציע לתבוע מנחל מצרים ועד הפרת.

 ב-18 באוקטובר התקיימה הפגישה עם הקיסר <persName>וילהלם </persName> ה-2 בקושטא. הקיסר ביסס את אהדתו לציונות על יסוד אנטישמי מובהק. יש להפטר מיהודים רעים. <persName>בילוב</persName> נסה לרכך קצת עמדה זו וטען שהיהודים נספחים לתנועות אופוזיציה.<persName> להרצל </persName> היה כמובן נוח להאחז בהנמקה זו. לשאלת הקיסר: מה היא התביעה הקונקרטית ענה <persName>הרצל</persName> : חברה מוכרת בחסות גרמניה. הקיסר ענה: "טוב" ונפרד. <persName>הרצל </persName> נתבקש להכין בכתב את הנאום הרשמי שעליו יהיה להשמיע בירושלים.

 בדרך היימית נתרשם <persName>הרצל</persName> רק מתעלת סואץ, כמעשה ידי הרצון והחכמה של האדם המודרני, גם אם זה עלה בקרבנות.

 ב-26 באוקטובר עלו בחופה של יפו.

 למרות הסודיות נתפשטה הידיעה על בואו. בקר במקוה ישראל ונפגש עם<persName> קרל נטר</persName> . בית הספר עשה עליו רושם טוב. והחליט להראות אותו לקיסר כדוגמת היכולת היהודית. משם נסע לראשון לציון. כל התושבים התקהלו. ד"ר<persName> מזיא</persName> ספר לו על הקדחת הממארת. <persName>הרצל</persName> הרגיש בכל מקום ביחס השעבוד לפקידות הבארונית. בקר עוד בנס ציונה וברחובות. אלצו אותו להכנס לבית כל אכר ואכר לחוד. לפני רחובות הופיעו עשרים פרשים יהודים וערכו "פנטזיה" כשחרבות בידיהם. <persName>הרצל</persName> נתרשם ממראה גבורי ישראל אלה.. הילדים עמדו בשורות בכל מקום ושרו שירים עבריים.

 למחרת, ביום ו', חכה ליד מקוה ישראל למעברו של הקיסר בדרכיו מחיפה לירושלים. הקיסר ראה אותו, עצר את סוסו ושוחח אתו. הארץ חסרה מים וצל - אמר הקיסר, אך צפוי לה עתיד גדול. שיחה זו שכל הנאספים רק ראו ולא שמעהו עשתה רושם עז, הקיסר המוכתר על הסוס והמלך ללא כתר בראשו עומד על ידו זקוף, נאה.

 לאחר השיחה יצאו<persName> הרצל</persName> ומלויו ברכבת לירושלים. קבל התקפת קדחת ובלע הרבה חינין. לירושלים הגיעו כבר בערב והעיר המוצפת אור ירח הקסימה את נפשו.

 הימים שבאו אחר כך עד לפגישה הרשמית נצל הרצל לביקורים בעיר. הכותל-המערבי עשה עליו רושם עגום בגלל הלכלוך סביבו. לעומת זאת התרגש מאוד למראה מגדל דוד. "טוב היה מצד השולטן, אילו אסר אותי במקום הזה", אמר בעמדו על המגדל. גם הר הזיתים והנוף המשתרע מפסגתו עוררו אותו לראות בירושלים את אחת הערים היפות שבעולם אם תבנה מחדש. בעיר העתיקה יש


 להרוס את הכל, פרט למקומות הקדושים. במוצא נטע ארז בקרבת ביתו של האכר שמואל ברוזא שעשה עליו רושם רב בקנאותו ובהתמדתו למרות התנאים הקשים באדמה הסלעית.

 עצם דחיית הפגישה עם הקיסר לא בישרה טובות. סימן רע שני היו המחיקות שמחק אחד הפקידים מתוך נאומו של <persName>הרצל</persName> . רצה הגורל שתאריך הפגישה נקבע ל-2 בנובמבר, יום שבו ניתנה הצהרת בלפור כעבור 19 שנה. <persName>הרצל</persName> קוה שמפגישה זו תצא ההצהרה הגרמנית. אך השיחה נסתיימה בלא כלום. ללא תשובה חיובית או שלילית. מליצות סתמיות. הקיסר אמר: "הדבר מעניין, הוא טעון עוד דיון מפורט".

 ובזה נסתיים המסע הארוך והתקוות הרבות שניתלו בו. <persName>הרצל</persName> מהר לצאת את הארץ וביחוד לא רצה לשהות ביפו זמן רב. עלה על אניה ראשונה שנזדמנה לו. ביומנו רשם: "ארץ ישראל בערה תחת רגלי, אילו ראתה טורקיה את הנולד היתה מוכרחה לסכל את משחבתי''.

 מהר מאוד נגוזו גם התקוות שאפשר היה לתלות בסתמיות התשובה. פורסמה הודעה רשמית ובה סופר בין יתר ההודעות על הפגישות הרבות של הקיסר גם על פגישה עם נציג ציוני ודובר בעניני החקלאות בארץ. כל הפגישה לא היתה לפי זה אלא ענין של מה בכך.

 ב-27 בפברואר 1899 הוברר לו <persName>להרצל</persName> סופית מדברי הארכידוכס מבאדן שאין גרמניה רוצה להסתכן בענין זה.

<persName>הרצל</persName> מסר דו"ח לועד הפועל הגדול על כל המו"מ.

 התקוה האחרונה מקו מדיני זה עוד היתה בהשגת הסכומים הכספיים הגדולים שאפשר יהיה להעמידם לרשות טורקיה תמורת צ'רטר. טורקיה נהלה משא ומתן עם בנקאים צרפתיים וצריך היה לעמוד בהתחרות. אבל הכסף לא היה. הבנקים הגדולים החרימו את ההחתמה על מניות הבנק. המצב הכלכלי הקשה ברוסיה הפחית גם את המכירה העממית. <persName>הרצל </persName> נותן ביטוי למצבו במלים אלו: "אני נמצא במצב רוחו של פאוסט לפני חתימתו על החוזה עם השטן. מי שיבטיח לי היום את הסובסקריפציה של הבנק, אני מוכן למכור עשר שנות חיי".

 אך לא נמצאו קופצים על הבטחה זו, כאילו ידעו שמקח טעות הוא זה, כאילו ידעו שאין לו עוד <persName>להרצל</persName> עשר שנות חיים.

 ליתר צרות החלו ברוסיה לרדוף את הציונות כי זיהו אותה עם תנועת הסוציליזם המהפכני. נאסרה מכירת המניות.<persName> הרצל</persName> התאמץ לקבל ראיון אצל הצאר. בהאג נתכנס קונגרס השלום במאי 1899. <persName>הרצל</persName> חפש קשרים באמצעות הסופרת המפורסמת <persName>בוטה פון סוטנר.</persName>

 הקונגרס השלישי התכנס באמצע אוגוסט (18-15) בסימן האכזבות האלו. הרצל ניסח בפניו את תביעת הצ'רטר. עיקר פעולתו של הקונגרס היה בשטחים מעשיים אירגוניים, ההסתדרות הציונית גדלה וצריך היה לדאוג לשכלולה הארגוני. בכל זאת עורר הקונגרס אכזבות רבות לאחר התקוות הרבות של ימי ההתלהבות הראשונה.

 מצבו החמרי של<persName> הרצל</persName> מחמיר אף הוא. בכל זאת הוא עומד בסרובו לקבל משכורת מהקופה הציונית. הוא ממשיך בכתיבה ב"ניי פריי פרעסע" למרות הסכסוכים עם בעליה. כמו כן הוא ממשיך בכתיבת מחזות, מהם שהועלו בהצלחה על הבמות. "סולון בלודיה" (שהועלה בתיאטרון "אהל" בשנת 1949) נכתב בשנת 1900.

 הקונגרס הרביעי נתכנס בלונדון. שם את נקודת הכובד על פעולות הבנק. אבל גם האכזבות מעזרת גרמניה-טורקיה השפיעו על <persName>הרצל</persName> לחפש משענת חדשה באנגליה. לקונגרס באו ארבע מאות צירים. הקונגרס עמד בסימן ההגירה, ליתר דיוק. הבריחה שהחלה מרומניה. המונים המונים החלו עוזבים את הארץ הזו, ועדין לא יכול היה הקונגרס הציוני לשמוע מפי המנהיג את המלה הגואלת שנמצא חוף המבטחים.

 הוא יצא מקונגרס זה עיף מאוד, קודח, אנמית המוח מדכאת מאד את איש המחשבה המתמידה. זיק של אור נראה פתאום, כשנדמה היה שיוכל לרכוש לעצמו את הבעלות על "ניי פריי פרעסע" ולהגשים על ידי כך את החלום הגדול: עתון יומי לרשות הציונות. אביו מוכן לעזור לו בזה מבחינה כספית. אביו שאינו איש-רוח ולא איש פוליטי, נותן את אמונו המלא בבנו הגדול ועומד לימינו. פעם אף היה ציר לקונגרס.

 ב-2 במאי 1901 רושם<persName> הרצל</persName> ביומנו:

 "היום מלאו לי ארבעים ואחת שנה, עוד מעט תמלאנה שש שנים למיום התחילה תנועה זו שעשתני זקן, עיף ועני".

 חמשה ימים לאחר שרשם רשימת-עיפות זו קבל ידיעה משמחת-למחצה. השולטן הסכים לקבל את פניו, אך לא כנציג הציונות, כי אם כעתונאי. "גם זו לטובה".

 ב-17 במאי 1901 נתקבל ע"י <persName>עבדול חמיד.</persName> בראיון של שעתיים הציע <persName>הרצל</persName> לשולטן במישרין עזרה כספית. המו"מ המפורט נמשך עם איבראהים ביי. בתוצאות השיחה נתבקש להכין תכניות מפורטות להבראת הפיננסיים הטורקיים.

<persName>להרצל</persName> הוצעה אות הצטיינות טורקית מדרגה שניה. הוא דחה אותה בגאוה. מיד הודיע לו שיקבל את הסרט הכחול של המג'ידה הנעלה ביותר. כמתנה שלח לו השולטן עניבה משובצת יהלומים.

 הקונגרס החמישי נתכנס שוב בבאזל בסוף דצמבר 1801. בקונגרס זה נוסדה הק.ק.ל. נתארגנה האופוזיציה של ה"פרקציה הדימוקרטית". הרוח החיה בה היה ד"ר<persName> חיים ווייצמן</persName> , בעיות התרבות שהועלו מדי


 פעם בפעם בקונגרסים האחרונים הועלו גם הפעם, אבל <persName>הרצל </persName> התנגד בכל תוקף לקבלת החלטות בענינים אלה. על התנועה הציונית לרכז את הכל בהשגים מדיניים ולהשאיר את הבעיות העדינות שרבים מחולקים בהן, לאחר כך.

 ב-14 בפברואר הוזמן שוב לקושטא למו"מ, אבל עדין לא היה בכיסו הכיסוי להבטחות שנתן. בכל זאת דבר כאילו מילארדים לרשותו. העמיד את התביעה הציונית בכל בהירותה. אבל קושטא לא היתה מוכנה לצ'רטר גלוי וברור שכזה. הם חששו לריכוז לאומי חזק במקום אחד. הציעו לו<persName> להרצל</persName> שבאופן אישי יקבל את הנהלת הפיננסים של טורקיה. היתה זו עמדת מפתח שאפשר היה לנצלה. <persName>הרצל</persName> השיג אחרי מאמצים רבים את הסכום הראשון הדרוש כערבון. אבל בינתיים הושג ההסכם עם החברה הצרפתית והכסף הוחזר <persName>להרצל</persName> . בימי שבתו בלונדון קבל מברק מאשתו (9

 ביוני) על מחלתו האנושה של אביו. הוא הספיק עוד לבוא להלויתו. הוא נקבר במקום זמני. כעבור שנה רכש לו <persName>הרצל</persName> נחלה משפחתית בבית הקברות בדבלינג והעביר לשם את עצמות האב וכשהוא עומד על הקבר הוא לוחש: בקרוב אנוח גם אני כאן.

 ב-4 ביולי הצליח להפגש עם<persName> רוטשילד</persName> הלונדוני. בפניו הציע פעם ראשונה את רעיון המושבה היהודית בחסות בריטית.

 אנגליה עמדה אז תחת לחץ ההגירה הגדולה: ממזרח אירופה שהציפה את האי. המתנגדים להגירה זו אילצו את הממשלה להקים ועדה ממלכתית שתדון בבעיה. בהשפעת העתונאי<persName> ליאופולד גרינברג </persName> הוחלט להזמין את הרצל להעיד בפני הועדה. מעתה משמש <persName>ליאופולד גרינברג </persName> יד ימינו של <persName>הרצל</persName> בכל המגע אשר קיים עם האנגלים.

 הרצאתו של <persName>הרצל</persName> בפני הועדה המלכותית בלונדון התקימה ב-7 ביולי. הרושם שעשה <persName>הרצל</persName> בהרצאתו זו נדבק גם <persName>ברוטשילד</persName> והוא בקש <persName>מהרצל</persName> תכנית התישבות מפורטת.

 ב-12 ביולי הגיש<persName> הרצל </persName> הצעה למיניסטר המושבות הבריטי יוסף צ'מברליין. הצעתו היתה התישבות יהודים באחת המושבות הבריטיות הקרובות קרבה גיאוגרפית לארץ ישראל. והן: חצי אי סיני, קפריסין. "התישבות גדולה במזרח ים התיכון מחזקת אותנו בשביל ארץ ישראל".

 בכל זאת <persName>הרצל</persName> אינו מניח מידו גם את הקלף השני. הוא בא שוב לקושטא ומציע הצעה חדשה: התישבות יהודית בארם נהריים וסביבות חיפה. תמורת זאת הוא מבטיח סכום של שלשים מיליון.

 ב-3 באוקטובר 1902 יצא לאור הרומן "אלטניילנד" שהוא עבד עליו שלש שנים. האכזבות הראשונות בהשגים של ממש דחפוהו לעולם היצירה הספרותית. כמו כן קוה להשפיע בדרך הדמיון במקומות שאין להשפיע בדרך ההגיון. הספר הוא ספור דמיוני על

 המדינה היהודית כעבור עשרים וחמש שנים. <persName>סוקולוב</persName> קבע את השם העברי של הספר "תל-אביב" ועל שם זה נקראה העיר העברית ליד יפו.

 הפולמוס החריף ביותר מסביב לספר קם בין <persName>אחד העם ומכס נורדוי</persName> <persName>. אחד העם</persName> התקיף בחריפות לא רק את רעיונות הספר, כי אם גם את המחבר. <persName>הרצל</persName> לא התערב כמעט בפולמוס.

 בינתיים הוחמר שוב המצב במזרח אירופה. בגליציה התחוללו פרעות דמים. <persName>הרצל</persName> חוזר בקדחתנות לתכניות הזמניות. קפריסין נראית לו מאוד כי: "מאי קפריסין שהיהודים יישבו אותה יעלו על ארץ ישראל ויקחוה בזרוע כאשר נלקחה בזרוע". זוהי תחנה בדרך. אבל במקום קפריסין עלתה על הפרק אל-עריש, שנקראה ארץ-ישראל המצרית. חבל ארץ זה הגובל עם ארץ-ישראל שייך היה למצרים שלמעשה שלטה בה בריטניה.

 עם ההצעות הקונקרטיות הופיע<persName> הרצל</persName> ב-22 באוקטובר 1902 בפני<persName> יוסף צ'מברלין</persName> . מבחינה פורמלית יכל היה צ'ימברליין לדבר רק על קפריסין שהיתה מושבה בריטית טהורה. הוא ראה קושי באוכלוסין היונים והמושלמים.<persName> הרצל </persName> הביע את דעתו שבכסף אפשר יהיה לקנות מהם את האדמות ולהעבירם לארצות אחרות (יון, ערב). על אל עריש לא ידע צ'מברליין אפילו בדיוק היכן היא. בכל זאת הבטיח לעיין בדבר.

<persName>הרצל</persName> כנס את הועד הפועל הציוני והרצה בפניו על המצב. לא הייתה התנגדות לענין אל-עריש. למרות ההתקדמות בענין זה הרגיש<persName> הרצל</persName> עייפות גוברת. והוא רושם ביומנו לאור הסיכויים שנפתחו את הציטטה מ"אלטניילנד'': "שום משה אינו בא לארץ הבחירה".

 הרצל יצא פעם ראשונה לנוח לאדלק. ב-12 בנובמבר 1902 הגיע לשם <persName>גרינברג</persName> ממצרים, במקום שעשה בענייני חצי אי סיני. במצרים הזכירו לו את כשלונו של<persName> פאול פרידמן,</persName> אשר <persName>הרצל</persName> שמע עליו עוד בימי שבתו בפאריס לפני ימי "מדינת היהודים". <persName>הרצל</persName> יוצא להתיעצות לפריס ויחד עם <persName>נורדוי</persName> מחליטים לשלוח משלחת מחקר לחצי אי סיני.

 ב-10 בפברואר 1903 כתב <persName>הרצל</persName> לרוטשילד בלונדון; "זמן חיינו קצר, עלינו להחיש את מעשינו, אם רוצים אנו ליצור את הטוב בעוד אנו מהלכים עלי אדמות". ב-23 לאפריל 1903 נפגש שנית עם <persName>יוסף צ'מברליין</persName> . מיניסטר המושבות הבריטי הציע לו בפגישה זו פעם ראשונה את אוגנדא במזרח אפריקה. יתכן <persName>שהרצל</persName> לא היה שועה להצעה זו אלמלא הידיעות הרעות שהגיעו באותו זמן מהמשלחת באל-עריש. ואלמלא פרעות קישינוב שזעזעו את יהדות העולם. הוא נאחז בהצעת אוגנדא כקרש הצלה, אף על פי שלא הרפה גם מהתכניות הקודמות. עדין פועלים שליחיו בטורקיה וגם במצרים. הוא מנסח את נוסח הצ'רטר על אוגנדא שתנתן על שם "אוצר ההתישבות היהודית". זו


 תהיה התשובה הטובה ביותר לקישינוב. נורדוי מתנגד לתכנית,<persName> הרצל</persName> מנסה לשכנע אותו שזו תהיה "ראשון לציון מבחינה מדינית". על כל פנים זה יקדם יותר את ענין ארץ ישראל ממפעלו של "הנדיב הידוע", כי זו תהיה תחנת כוח יהודית.

 אבל בינתיים יש לעשות גם למען יהודי רוסיה. במשך שנים נסה הרצל לבוא במגע עמה על ידי מתווכים שונים ולא הצליח. לבסוף פנה במכתב ישיר <persName>לפליוה</persName> , המיניסטר הרוסי שהיה אחראי לפרעות ולראש הכנסיה<persName> פובידונוסצב.</persName> אין סנטימנטים במדיניות, טוען <persName>הרצל,</persName> הפנייה הישירה הצליחה. ב-7 באבגוסט נפגש <persName>הרצל</persName> פעמים עם פליוה. אצל שר הכספים וויטה השיג את ביטול האיסור על מכירת מניות הבנק. פליווה הביע את הסכמתו לציונות שפירושה הגירה. אין ליהודי רוסיה ברירה כי אם בין הגירה וטמיעה. הציונים הלאומיים-תרבותיים אין דעתו נוחה מהם. מכיון שאף <persName>הרצל</persName> שם את הדגש על ציונות ההגירה הגיעו לידי הסכם וניתנה הצהרה רשמית על היתר התנועה הציונית.

 בימי שבתו ברוסיה פרסמה אנגליה את ההצעה הרשמית על אוגנדא.

 היו לו סבות <persName>להרצל</persName> לנחת רוח גם בגלל ההשגים המדיניים ברוסיה, אבל יתר על כן השפיעה עליו קבלת הפנים שנערכה לו על ידי יהודי רוסיה בכל מקום שהופיע. לשיא הגיעה ההתלהבות בוילנה. למרות איסור ההפגנות ולמרות התערבות המשטרה לא הרפו ממנו ההמונים, הסוסים הותרו ממרכבתו והיא נישאה על כתפי סטודנטים יהודים. הוגשה לו מתנה: ספר תורה משובץ במיוחד לכבודו והשם "מתתיהו" (כך תרגמו בתחילה את השם "תיאודור") חרוט בקישוטים.

 הקונגרס הששי נקרא בסימן המשא ומתן ברוסיה ובסימן אוגנדה. נמצאו גם מתקיפים את המשא ומתן עם פליווה. בראש המתקיפים עמד ד"ר חיים וייצמן, אבל כמובן שעיקרו של הקונגרס היה מסביב לענין אוגנדא.

 בנאום הפתיחה נימק<persName> הרצל </persName> את הצעת אוגנדא. חזר והדגיש את נאמנותו לארץ ישראל, אבל ציין את הערך המדיני של ההצהרה, ואת הכוח הממשי שיצמח לעם מהגשמתה. נאומו נתקבל בהתפעלות. גם <persName>וייצמן,</persName> ראש האופוזיציה הדימוקרטית היסס בתחילה. הראשון שיצא בחריפות נגד ההצעה היה ד"ר <persName>שמריהו לוין</persName> . האויר התחמם. נזרקה גם המלה "בוגד"! דוד טריטש התקיף את<persName> הרצל</persName> אישית והאשימו

 בכשלון המו"מ על קפריסין וחצי אי סיני. <persName>הרצל</persName> רצה להעביר את הויכוח מהמליאה לועדה, אבל הרוב דחה את הצעתו. <persName>הרצל</persName> לא השתתף בויכוח עצמו. <persName>נורדוי </persName> הגן עליו למרות התנגדותו הפנימית. <persName>הרצל</persName> העמיד להצבעה את בחירת הועדה החוקרת שתצא לאוגנדא והתחייב לא לפעול גם אחרי שוב הועדה,

 בלי קונגרס מיוחד. ההצבעה היתה אישית, 295 אמרו: הן, 177 - לאו. מאה נמנעו. אומרי ה"לאו" נתארגנו כ"ציוני ציון". התאספו באולם הקטן של הקונגרס הראשון. התרגשותם הגיעה לידי בכי. כשנודע הדבר<persName> להרצל </persName> נכנס אליהם. נתקבל בקרירות ושוב מישהו קרא; "בוגד". הרצל נסה להסביר להם שזו אי-הבנה. הוא עומד על בסיס תכנית בזל בשלמותה. ספר להם על כל פרשת קושטה. "כסף אינכם נותנים לי. נותרה לי הדיפלומטיה. אם תדחו את ההצעה, שוב איש לא ינהל עוד עמי משא ומתן".

 בהשפעת הנאום חזרה האופוזיציה למחרת לאולם הקונגרס. נמנע הקרע. <persName>שמריהו לוין</persName> הצהיר שלא היתה כאן הפגנה, כי אם יציאה מתוך התרגשות, בטוי לזעזוע. <persName>וייצמן </persName> - מאומרי הלאו - הסכים להבחר לועדת החקירה. בבחירות נבחר שוב <persName>הרצל</persName> לנשיא בכל הקולות נגד שלשה בלבד.

 בנאום הסיום נשא<persName> הרצל </persName> את ידו ולקול תשואות נרגשות נשבע: "אם אשכחך ירושלים תשכח ימיני".

 אחרי הקונגרס אמר לידידיו: "בקונגרס ה-7, אם אזכה לחיות עד אז. או ארץ ישראל תהיה בידי או שאדע שהכל לשוא. אני אתפטר".

 הקונגרס רופף, כמובן, את בריאותו. אבל הוא לוחץ שוב על <persName>גרינברג </persName> לפעול בשני הכיוונים גם יחד: אל עריש ואוגנדא.

 בינתיים שוב הוחמר הויכוח הפנימי.<persName> מנחם או</persName> <persName>סישקין </persName> לא השתתף בקונגרס. אותה שעה היה בארץ ישראל וארגן בזכרון יעקב, ועד פועל מנציגי כל הישובים. שלח מברק לקונגרס בשם העם העברי בציון. <persName>הרצל</persName> ראה במעשה זה חתירה מתחת למוסדותציוניים. נוסף לכך חשש לנזק מדיני של מעשה זה.

 אוסישקין חזר לאודיסה, הודיע שאינו מקבל את החלטות הרוב וכינס את ציוני רוסיה בחרקוב. <persName>הרצל</persName> ישב שוב באדלק. נרגז וחולה. גם אשתו חלתה באותו זמן. גם מצבו הכספי הוחמר. הגיע לידיו גלוי דעת לוחם של אוסישקין. <persName>הרצל </persName> ענה בחריפות ושלח את שני גלויי הדעת ל"די וולט". בגלוי דעת שלו מתקיף <persName>הרצל</persName> שוב את המאמינים שאפשר להשיג ארץ על ידי קניית חלקות. יש להבדיל בין משפט פרטי למשפט לאומי. ההבחנה בין שני אלה הוא עיקר הציונות.

 הוא מכין באדלק מכתב לעם היהודי למקרה שיתפטר. במכתב הוא מנסח: הקרע הוא בי. מוחי הוא בעד אוגנדא. לבי נגד. זהו סבך שאוכל להתיר אותו רק על ידי התפטרותי.

 בסוף דצמבר 1909 הגיעה לוינה משלחת מועידת חרקוב ובידה אולטימטום. התביעה: להסתלק מיד מענין אוגנדא. לפני ימים מספר התנקש סטודנט אחד, שלא היה שפוי בדעתו,<persName> בנורדוי</persName> .<persName> הרצל </persName> ראה בזה פרי האוירה וההסתה. סרב לקבל את פני המשלחת. הסכים רק להפגש אתם כחברי הועד הפועל הציוני. לפי שעה שככה הסערה.


<persName>הרצל</persName> יצא לאיטליה ונפגש עם האפיפיור. עם כל הנימוסין <persName>שהרצל </persName> העריך אותם מאוד. הוא סרב לנשק - כמקובל - את ידו של "האב הקדוש". גם נציגי הכנסיה וגם המלך ויקטור עמנואל-שלישי מבטיחים לו את סיועם לציונות.

 ב-10 בפברואר קורא <persName>הרצל </persName> לועד-הפועל המצומצם. ההצעות האנגליות שונו בינתיים. החלה התנגדות מצד הילידים באוגנדא.

 ב-11 לאפריל התכנס הועד הפועל הגדול. <persName>הרצל</persName> הצהיר בפניו: "אין אני זקוק לרוב. מה שאני צריך הלא רק זה שאהיה שלם עם עצמי. אם זה לי דייני".

<persName>הרצל</persName> הבטיח שאת ההכרעה הסופית הוא ימסור לידי הקונגרס ה-7. כמו כן נתקבלה ההחלטה: מקבלים לתשומת לב את המאמצים למען ארץ ישראל. את הויכוח יש להמשיך אך ללא התקפות אישיות.

 בועידה זו נבהלו המשתתפים ממראהו החיצוני של המנהיג. החליט לצאת לפריס, כדי להשיג אמצעים כספיים בשביל המשלחת, כי התחייב לא לקחת לשם זה מקרנות ההסתדרות הציונות. ציוני רוסיה איימו באי-העברת כספי השקל הציוני.

 לפאריס לא יצא עוד. מועצת רופאים קבעה הרעה בשריר הלב וציותה עליו ששה שבועות רפוי בפרנצסבד.

 ב-6 במאי כתב לוולפסון: "אל תעשו שטויות בשעת מותי".

 ב-9 במאי התבטא: אני כבר אחרי הצלצול השלישי. אינני פחדן ואני מחכה במנוחה למוות וביחוד לאחר ששנות חיי האחרונות עברו לא בלי תועלת.

 הוא עובד בלילות למרות האיסור מצד הרופאים. כותב מכתבים רבים.

 מפרנצסבד יצא לאדלק.

 ב-2 ביולי, שבת בבוקר דרש שיביאו אליו את אמו וילדיו (בתו פאולינה היתה כבר עמו). לכומר הכלר שעמד לימינו ללא הפסק אמר: "שאל בשמי לשלום כולם ואמור להם, שנתתי את דם לבי בעד עמי".

 ביום א', 3 ביולי הורע המצב. בקש לחזק אותו עד בוא האם. סטודנטים עמדו על המשמר בדלת. הוא התרומם פעם ואמר: "האנשים האלה, טובים ונהדרים הם. בני עמי אלה! תראו, הם עתידים להכנס לארץ מולדתם".

 בצהרים הגיעה אמו והילדים. שמח לבואם והונח לו קצת.

 בשעה 5 אחרי הצרים נאנח אנחה עמוקה ונסתלק מן העולם בכ' בתמוז תרס"ד (3.7.1904) ונקבר באבלך ע"י זמרינג.

 בהתאם לצואתו נערכה ההלויה ללא פאר חיצוני. מרכבת-מתים שחורה ופשוטה שהיו מובילים בה מתיעניי-העם. גם על הספדים אסר בצואתו. דוד וולפסון

 אמר: את בקשתך שלא לומר דברי הספד אנו שומרים בחרדת קודש. אנו נמשיך בדרך שבה הלכת אתה. אני חוזר על שבועתך: אם אשכחך ירושלים, תשכח ימיני. בהלויה השתתפו נציגי כל יהדות העולם אשר נזדעזעה עד עמקי הנפש מפטירת המלך ללא כתר.

 מדי שנה בשנה ליום הולדתו ב-2 במאי היתה יהדות וינה עורכת תהלוכה לקברו.

 והעם חכה לרגע בו תוגשם צואתו להעלות את עצמותיו ועצמות בני משפחתו לארץ ישראל.

 אפילו הנאצים לא העיזו לנגוע בקבר הגדול. צורר היהודים<persName> אדולף אייכמן</persName> הציע לציוני <persName>ליאון ווכסלר</persName> מוינה לקבל את עצמותיו של <persName>הרצל </persName> תמורת שני מיליון לי"ש. הסחיטה לא הצליחה. כעבור חדשים מספר לאחר ההצעה התמוטט המשטר הנאצי.

 י"ח באב תש"ט (13.8.1849) יצאה לוינה משלחת מהארץ לקבל את ארונו של המנהיג, חוזה המדינה. במשלחת השתתפו:<persName> דוד רמז </persName> (שר התחבורה בישראל) <persName>יצחק גרינבאום </persName> (גזבר הסוכנות היהודית) והאלוף<persName> יוסף אבידר </persName> (בשם צבא ההגנה לישראל). בראש משמר הכבוד הצבאי עמד רב סרן <persName>דב ארנון</persName> .

 ביום ג', כ"א אב תש"ט (16.8.1949) העלה מטוס "אל-על" את עצמותיו ואת עצמות הוריו ואחותו בחיפה לקול רעמי תותחים עבריים. משם הועברו הארונות ללוד. לרגלי העדרו של נשיא המדינה ד"ר חיים ווייצמן מהארץ קבל שם את הארון מ''מ הנשיא ויו"ר הכנסת<persName> יוסף שפרינצק,</persName> ראש הממשלה ושר הבטחון <persName>דוד בן-גוריון</persName> , שרי ממשלה, ראש המטה הכללי, רב האלוף <persName>יעקב דורי</persName> , יו"ר הנהלת הסוכנות <persName>ברל לוקר</persName> , ותיקי התנועה הציונית וראשי מוסדות.

 מלוד הובא הארון במכונית צבאית פתוחה עטופה שחורים לתל-אביב. הועלה על במה מיוחדת ברחבת הכנסת. כמאתים אלף איש עברו במשך הלילה על פני הארון ונתנו כבוד למנהיג.

 למחרת ביום הרביעי כ"ב באב תש"ט (17.8.1949) הועבר הארון לירושלים. משלחות מכל הארץ עלו לבירה לחלק את הכבוד האחרון<persName> להרצל</persName> במקום קבורתו בהר הרצל. שקיקי עפר מכל הארץ הובאו ושופכו לתוך הקבר. בטכס רב הורד הארון למקום מנוחתו האחרונה של המנהיג. בהר הרצל ינטע יער ארזים. הדואר הוציא לרגלי ההלוויה בולים מיוחדים.

 ביום ששי כ"ד אב תש"ט (19.8.1949) הובאו עצמות הוריו ואחותו <persName>פאולה </persName> לקבורה בהר הרצל, בשלשה קברים חצובים בסלע ההר כמאתים צעד צפונית מערבית מקבר הבן והאח.

 צאצאיו:<persName> פאולה</persName> אשת המהנדס הופט מלמברג (נולדה בוינה 29.3.1890 ונפטרה בבורדו, צרפת 14.9.1930); <persName>הנס</persName> (נולד בוינה 10.6.1891. איבד עצמו


 לדעת ביום .15.9.1891, למחרת מות אחותו <persName>פאולה.</persName> בהוצאת "חזון" בתל-אביב הופיע בשנת תש"ה ספר בשם "הנס הרצל", מאת ד"ר <persName>יעקב וינשל) גרטרוד</persName> <persName>(מרגה טרודה)</persName> אשת<persName> אוסקר נוימן</persName> (בעל תעשיית טקסטיל, נולדה בפאריס 20.5.1893. נרצחה בטרזיין-שטאדט ע"י הנאצים בשנת 1941).

 THEODOR HERZLS LITERARISCHE . UND POLITISCHE WERKE*(

 Lustspiele und Dramen. Compagniearbeit )Lustspiel in einem Akt. Verlag Wallishauser, Wian, 1880(, Die Causa Hirschkorn )Lustspiel in einem Akt. Wien 1882(, Tabarin )Drama in einem Akt. Wien 1884(, Muttersoehnchen )Schwank in vier Akten. Verlag L. Bergmann, Wiien, 1885(, Seine ,)1886Hoheit )Lustspiel in drei Akten. Wien Der Fluechtling )Lustspiel in einem Akt. Rek,2387lame Verlag, Universal Bibliothek, Nr. Wien 1888(, Wilddiebe )Lustspiel in vier Akten )gemeinsam mit Hugo Wittman, Wien 1889(, Die Dame in Schwarz )Lustspiel in vier Akten )gemeinsam mit Hugo Wittman, Wien 1890(, War wird man sagen )Lustspiel in vier ,(1890Akten, Verlag Gabor Steiner, Wien Des Teufels Weib )Operettentextbuch, Ver,1890lag "Theater an der Wien", Wien Prinzen aus Genieland )Lustspiel in vier Akten, Wien 1892(, Die Glosse )Lustspiel in einem Akt. Verlag E. Pierson. Dresden, Leipzig, Wien 1895(, Das Neue Ghetto )Drama in vier Akten. Verlag die "Welt", Wien 1897. Und 1903 Verlag R. Loevit, Wien Berlin 1920(, Unser Kaethchen )Lustspiel in vier Akten. Wien 1899(, I love you, )Lustspiel in einem Akt. Wien, 1900(. Gretel )Drama in vier Akten. Wien, 1900(, Solon in Lydiem )Drama in drei Akten. Wiener Verlag. Wien .(1904und Leeipzig 

 Feuilletonsammlunge. und philosophische Essays.

 Neues von der Venus )Verlag F. Freund. Leipzig 1887(, Buch der Narrheit )Verlag F. Freund. Leipzig 1888(, Das Palais Bourbon )Bilder aus dem franzoesischen Parlamentsleben, Verlag Duncker und Humbold. Leipzig 1895(, Philosophische Erzaehlungen )Verlag Gebrueder Paetel, Berlin 1900. Verlag Benjamin Harz, Berlin. Wien 1919(, Feuilletons. )Zwei Baende Verlag Benjamin Harz. Wien .(19111903, Berlin, Wien 

 Chonologisch geordnet von Dr. Karl Chonologisch * Rosenfeld.

 Zionistische Schriften. Der Judenstatt )Verlag M. Breitenstein. Wien, Leipzig 1896(, Der Baseler Kongress )Verlag "Die Welt", Wien 1897(, Altneuland )Roman. Verlag Hermann Seemann. Leipzig 1902, 1905, 1911, Verlag Benjamin Harz, Berlin, Wien 1919(, Zionistische Schriften )Juedischer Verlag Berlin 1905. Zwei Baende( 1919, 1925, 1930 )Fuenf Baende(, Tagebuecher -1922)Drei Baende. Juedischer Verlag, Berlin 1933, Herzl - Briefe. Eingeleitet von Alex Bein und Georg Herlitz, uebersetzt ins Hebraische von Dov Stock. )Verlag M. Neuman, .(1948Tel Awiw,

 בעברית הופיעו ספרים לתולדותיו ותרגומים מספריו:

 "כתבי הרצל" (מבחר כתבי הרצל ב-12 כרכים, תל-אביב, תרפ"ח-תרצ"ט, ב"הוצאת ספרים מ. ניומן". תוכן הספרים: הכרכים א-ב. "ביוגרפיה של הרצל" - מאת <persName>א. ביין;</persName> כרך ג. "אלטניילנד" (רומן) תרגם <persName>דב קמחי</persName> ; כרך ד. "ספורים ופיליטונים" תרגם <persName>דב קמחי</persName> ; כרך ה. "כתבים ציונים" - מתורגמים בידי <persName>אשר ברש, ר' בנימין ואברהם יערי;</persName> כרך ו'. "היכל בורבון - הגיטו החדש" - תרגם<persName> מ. ז.</persName> <persName>ולפובסקי.</persName> כרכים ז-י"ב. "ספרי הימים".

 "תיאודור הרצל" (ציונות, נאומים ומאמרים. כרך ד'. תל-אביב 1937. ב"הוצאה מדינית"). "תיאודור הרצל" (מכתבים מהשנים 1936 עד 1904. כרך ה', תל-אביב, 1937 ב"הוצאה מדינית").

 "תיאודור הרצל" (ידיו ופעלו. ספרית מרכז הנוער הארצישראלי. מאת - <persName>אלכס ביין.</persName> תל-אביב, תרצ"ט, הוצאת "מצפה").

 "הרצל" (מאת פרופ'<persName> יוסף פטאי.</persName> הוצאת "אמנות", תל-אביב תרצ''ו).

 "הרצל ודרייפוס".

 "מדינת היהודים" (עברית -<persName> אשר ברש.</persName> ירושלים, תש"י).

 "מסע הרצל בארץ ישראל" (מאת - <persName>א. ורדי,</persName> תרפ"ז).

 "מדינת היהודים" (מהדורה מקוצרת. תרגם<persName> דב</persName> <persName>שטוק)</persName> .

 "הרצל הצעיר" מאת <persName>ד"ר מרתה הופמן.</persName>

 "הרצל באגרותיו" מאת <persName>שלום שווארץ.</persName>

 "ראשית צעדי הרצל באספקלריה של העתונות העברית בגולה" מאת <persName>ג. קרסל.</persName>

 "התנועה הציונית בהתפתחותה" מאת <persName>יצחק גרינ</persName> <persName>בוים </persName> (חלק שני. בחלק הראשון - התקופה שלפני הרצל).

 "הרצל" - ערכים (ספרית המכון למדריכים, חוברת ו', ירושלים תש"ג. יוצא לאור ע"י המחלקה לעניני הנוער של הנהלת ההסתדרות הציונית, בהוצאת "ראובן מס") ועוד.


</p></div>
         <div type="bibliogrphy">
            <listBibl>
<bibl>Volume: #3 ,Page: 1535 ,URL: http://www.tidhar.tourolib.org/tidhar/view/3/1535</bibl><bibl>Volume: #4 ,Page: 1556 ,URL: http://www.tidhar.tourolib.org/tidhar/view/4/1556</bibl>
<bibl>Volume: #4 ,Page: 1557 ,URL: http://www.tidhar.tourolib.org/tidhar/view/4/1557</bibl>
<bibl>Volume: #4 ,Page: 1558 ,URL: http://www.tidhar.tourolib.org/tidhar/view/4/1558</bibl>
<bibl>Volume: #4 ,Page: 1559 ,URL: http://www.tidhar.tourolib.org/tidhar/view/4/1559</bibl>
<bibl>Volume: #4 ,Page: 1560 ,URL: http://www.tidhar.tourolib.org/tidhar/view/4/1560</bibl>
<bibl>Volume: #4 ,Page: 1561 ,URL: http://www.tidhar.tourolib.org/tidhar/view/4/1561</bibl>
<bibl>Volume: #4 ,Page: 1562 ,URL: http://www.tidhar.tourolib.org/tidhar/view/4/1562</bibl>
<bibl>Volume: #4 ,Page: 1563 ,URL: http://www.tidhar.tourolib.org/tidhar/view/4/1563</bibl>
<bibl>Volume: #4 ,Page: 1564 ,URL: http://www.tidhar.tourolib.org/tidhar/view/4/1564</bibl>
<bibl>Volume: #4 ,Page: 1565 ,URL: http://www.tidhar.tourolib.org/tidhar/view/4/1565</bibl>
<bibl>Volume: #4 ,Page: 1566 ,URL: http://www.tidhar.tourolib.org/tidhar/view/4/1566</bibl>
            </listBibl>
         </div>
      </body>
  </text>
</TEI>
