<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2908 ,URL: http://www.tidhar.tourolib.org/tidhar/view/7/2908</bibl><bibl>Volume: #7 ,Page: 2909 ,URL: http://www.tidhar.tourolib.org/tidhar/view/7/2909</bibl>
<bibl>Volume: #7 ,Page: 2910 ,URL: http://www.tidhar.tourolib.org/tidhar/view/7/2910</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר דוד (ורנר) סנטור</persName>

</head>
         <div><p> נולד בשנת תרנ"ו (6.9.1896) בברלין (גרמניה).

 לאביו <persName>סברין סנטור </persName> ולאמו<persName> אלישבע</persName> לבית<persName> גוטשלק.</persName>

 למד באוניברסיטאות מינכן, ברלין ופרייבורג, שם הוסמך ב-1919 לד"ר לכלכלה מדינית. מתוך חיבה ליהדות וליהודים גילה ענין בתרבות ובאמנות יהודים עוד בהיותו סטודנט צעיר והתמסר לפעולות תרבות בקרב הנוער היהודי מבני המהגרים ממזרח אירופה, שנשארו מעורים בהווי יהודי שרשי מ"המולדת הישנה", והוא הצטרף לחוג של יוצרי ה"פולקסהיים" (בית העם), שהשתדלו לטפח בנוער זה הבנה והערצה לערכי התרבות והאמנות היונקים מקרקע ההווי העממי, כדי להשריש בהם את ההויה היהודית כמקור להתעלות רוחנית. תוך מגע עם שדרה עממית זו למד גם את שפתה והיה אחד מהמעטים בין היהודים "הגרמנים מלידה", שידע לדבר אידית חיה ועסיסית, בלי כל זרות במבטא. כשוחר "הציונות התרבותית" למד גם עברית וכשוחר העממיות הצטרף אחרי מלחמת העולם למפלגת "פועלי ציון", אך פרש ממנה לאחר כמה שנים בגלל עמדתה ה"לאומנית" בשאלה הערבית, שהיתה שלא לפי רוחו ושאיפתו לצד

 קנות חסודה כלפי הערבים, באשר חוש הצדק שלו דרש להכיר בערבים כשותפים לבנין הארץ לטובת שני העמים, שהגורל מחייבם לחיות יחד ב"ברית שלום".

 בשנים 1921-1920 היה מזכיר ואח"כ מזכיר כללי של משרד הסעד לפועלים היהודים בגרמניה.

 ב-1922 נתמנה למנהל מחלקת הפליטים של הג'וינט באירופה. בתפקידו זה ביקר ברוסיה ופעל במספר ארצות אירופה המזרחית והמרכזית, ודיבורו עם הנעזרים הסיר את מחיצת הרשמיות מביניהם וליצור קירבה נפשית, שהיה בה מן התועלת לענין שעבד למענו.

 ב-1924 עלה לארץ ועבד שנה כחבר המינהלה של "המשביר המרכזי" בתל-אביב. חזר לאירופה (1925) ועבד עד שנת 1930 כמזכיר כללי של הג'וינט באירופה. וכשנוסדה "הסוכנות היהודית" על בסיס של שותפות שוה


 בין ציונים ל"לא-ציונים" בניהול העבודה המעשית בארץ-ישראל, שיועבר מידי "ההנהלה הציונית" לידי "הנהלת הסוכנות היהודית'', היה צורך באישי-מינהל לא-ציונים שיבואו ירושלימה להטות שכם לעבודה. אך "לא-ציונים" אמתיים לא היו להוטים להחליף מקומות ועמדות באירופה או באמריקה במשרות-מינהל בעיר האסיאטית ירושלים, ולכן נאלצו ראשי הלא-הציונים שבמועצת הסוכנות היהודית לקבל את הד"ר <persName>סנאטור</persName> בתור "לא ציוני", ומאחר שממילא עסק בשרות העזרה ליהודים, הסכים ברצון רב לעסוק בעבודה דומה בירושלים, בעזרה ליהודים לבנות את מולדתם ולהכין מקלט ומחיה ליהודים מהגרים מאונס או מתוך משיכה אידיאלית לארץ-ישראל, והלא-ציונים נתנו בו אמון, שלמרות זיקתו החיובית לציונות יפעל בירושלים כאחד "משלהם" לטובות היעילות הענינית ללא השפעה מחישובים "ציוניים" או מפלגתיים.

 ב-1930 חזר לארץ כחבר "הנהלת הסוכנות היהודית לארץ-ישראל" תחילה בתפקיד גזבר ואח"כ כמנהל מחלקת העליה. כגזבר לא עלה בידו להשביע רצון את כל המפלגות והמוסדות הציוניים, באשר אמצעי הקופה לא הספיקו למילוי כל הדרישות... וכמנהל מחלקת העליה לא היתה דעתו נוחה מהמדיניות של חלוקת רשיונות העליה לפי שיקולים שלא נראו ל"לא ציונים", וב-1935 פרש מעבודתו בהנהלת הסוכנות.

 ב-1937 נתמנה למנהל אדמיניסטרטיבי של האוניברסיטה העברית, בה השקיע - כמו מקודם בהנהלת הסוכנות - הרבה כושר ארגוני ומינהלי ורחבות-אופק כלכלית לביסוס הקיים ולפיתוח והרחבה תוך התקדמות זהירה ומחושבת. ביחוד הגדיל לעשות בסמכות מורחבת יותר משנתמנה ב-1949 לסגן-נשיא אכסקוסיבי ולחבר בחבר-הנאמנים של האוניברסיטה, ועקירת האוניברסיטה מבניניה בהר הצופים והצורך להפעילה ולקיימה בבנינים שכורים ופזורים בחלק הישראלי של העיר, ואף הצורך להוסיף לה מחלקות בהתאם לצרכי המדינה - וכל אלה דרשו ממנו מדה מוגדלת של התמסרות ואימוץ היכולת, והוא נתן את הנדרש ממנו בלא לחסוך עמל ובריאות.

 נתכבד ע"י הממשלה הבריטית באות כבוד O.B.E.

 בחיים הצבוריים היה פעיל בקבוצת "ברית-שלום'' ואח"כ בקבוצת "איחוד", שמטרתן היתה לטפח את ההבנה והשלום בין היהודים ובין הערבים תושבי הארץ, מתוך הכרה בזכות הערבים לריבונות לאומית, שוה לזכות זו של היהודים. ואף כי השקפותיו אלה לא היו פופולריות בישוב, הגן עליהן באומץ של אדם הנאמן לאמת שלו.

 במאי 1953 יצא לסיור לימודי בארצות אירופה, אנגליה ואמריקה, לעמוד על דרכי הפיתוח והארגון של אוניברסיטאות מודרניות, כדי לאסוף לימוד להועיל לאוניברסיטה העברית, - ובדרכו זו השיגהו המות.

 נפטר באטלנטה שבארה"ב, כ"ד חשון תשי"ד (2.11.1953) וביום י' כסלו תשי"ד (17.11.1953) הובא ארונו לקבורה בירושלים.

</p></div>
         <div type="bibliogrphy">
            <listBibl>
<bibl>Volume: #7 ,Page: 2908 ,URL: http://www.tidhar.tourolib.org/tidhar/view/7/2908</bibl><bibl>Volume: #7 ,Page: 2909 ,URL: http://www.tidhar.tourolib.org/tidhar/view/7/2909</bibl>
<bibl>Volume: #7 ,Page: 2910 ,URL: http://www.tidhar.tourolib.org/tidhar/view/7/2910</bibl>
            </listBibl>
         </div>
      </body>
  </text>
</TEI>
