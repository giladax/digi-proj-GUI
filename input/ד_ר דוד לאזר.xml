<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2248 ,URL: http://www.tidhar.tourolib.org/tidhar/view/5/2248</bibl><bibl>Volume: #5 ,Page: 2249 ,URL: http://www.tidhar.tourolib.org/tidhar/view/5/2249</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר דוד לאזר</persName>

</head>
         <div><p> נולד בי' תשרי תרס''ג (7.10.1902) בקראקוב, פולין (אז גליציה האוסטרית), לאביו ר'<persName> שמעון מנחם לאזר</persName> (סופר וחוקר עברי, העורך האחרון של "המגיד" ומיסדו ועורכו של השבועון "המצפה", ששימש במה פובליציסטית וספרותית לתחיה העברית והציונית בגליציה ; מגזע השל"ה) ולאמו <persName>בריינדל</persName> בת ר'<persName> כתריאל אורנשטיין</persName> (תלמיד חכם ידוע). גדל באוירה ספרותית-תרבותית של מפגש אנשי-רוח עבריים בבית אביו. דיבר עם אביו עברית מילדותו. למד חמש שנים במחזור הראשון של ביה"ס העברי בקראקוב בהנהלתו של <persName>משה ראטה</persName> (כעת מנהל המחלקה להשכלת העם במשרד התרבות והחינוך של מדינת ישראל). באין אז בי"ס עברי תיכון נתקבל על סמך בחינה לגימנסיה ממשלתית בפולנית והמשיך ללמוד עברית וספרותה מפי המורים הנודעים <persName>שבח וול</persName> <persName>קובסקי </persName> (שכנם באותו בית, שהפיץ את ידיעת העברית בין יהודי גליציה במכתבי-הוראה) והסופר וההוגה הנודע<persName> בנציון רפפורט.</persName>

 בן 13 הצטרף לתנועת הנוער "השומר הצעיר", שהיתה אז תנועה צופית ציונית ללא כל גון פוליטי. השתתף מטעם תנועתו בכינוס הכל-אוסטרי של הנוער הציוני במאי 1918 בוינה ובכינוס הארצי הראשון של "השומר הצעיר", באוגוסט 1918 בטארנאבה.

 את מאמרו העברי הראשון, על תנועתו, פרסם בגיל 16 (בחתימת ד. ל.) בשבועון של אביו, אחרי גמירת הגימנסיה נכנס במאי 1921 לעבוד כחבר המערכת בעתון היומי הציוני בפולנית "נובי דז'נניק" בקראקוב, המשיך בעבודה - מ-1934 ואילך כעורכו בפועל - עד פרוץ מלחמת העולם השניה ופרסם בו מאמרים כמעט מדי יום ביומו. נוסף לכך השתתף בקביעות ב"היינט" (וארשה), "כווילה" (לבוב), "אופיניה" (השבועון בעריכת ד"ר 


 משה קליינבוים-סנה), ''דער טאג" (ניו-יורק) ועוד, תרגם לפולנית כמה מיצירות הסופרים העברים והיה חבר המועצה הארצית של ההסתדרות הציונית לגליציה המערבית ושלזיה.

 בינתיים המשיך את לימודיו באוניברסיטת קראקוב במקצועות פילוסופיה, ספרות ולשונות המזרח וב-1931 הוסמך לד"ר לפילוסופיה (הדיסרטציה על "ההשפעות המזרחיות בספרות הרומנטית הפולנית'').

 ב-1926 נשא לאשה את<persName> חנה </persName> בת <persName>מנדל ראקובר</persName> (עסקן ציוני בקראקוב).

 ב-1937 ביקר בארץ ובראשית מלחמת העולם נמלט עם אשתו ובתו לוילנה, שהיתה אז בירת ליטא העצמאית, ותוך צפיה לאפשרות-עליה השתתף בקביעות ב"אידישע שטימע" הקובנאי וב"הארץ", עד כי בראשית 1941 עלה ארצה עם משפחתו במסע רב-תלאות שארך חודש ימים בנתיבי היבשה, הים והאויר דרך רוסיה, פרס, עיראק ועבר הירדן.

 חידש את פעולתו העתונאית בסידרת מאמרים ב"הארץ" על התמורות האידיאולוגיות העמוקות שחלו בהלך המחשבה הרוסית בברית המועצות, וכן במאמרים ופיליטונים רבים בעניני השעה. ב-1945 ערך את העתון היומי "הזמן" מיסודו של <persName>יצחק גרינבוים. </persName> אח"כ החל משתתף בקביעות בעתון-הערב "ידיעות אחרונות" ונתקבל בו כחבר קבוע במערכת. ב-1948 עבר עם כל חבר העובדים לעתון-הערב החדש "מעריב" וממשיך לעבוד בו כעורך המוסף לשבת. כינויו הספרותי - <persName>דוד אפרת,</persName> <persName>ד. דיוקנאי,</persName> ועוד.

 בתש"ד פרסם ב"גזית" מאמר יסודי על קהלת קראקוב, ובספר השנה של אגודת העתונאים לשנת תש"ו מונוגרפיה על נחום סוקולוב העתונאי.

 בתו;<persName> אביבה</persName> (בוגרת הסמינר למורות וגננות ע"ש לוינסקי בת"א, היתה במלחמת המולדת חיילת פלמ"ח בגדוד יפתח).

</p></div>
         <div type="bibliogrphy">
            <listBibl>
<bibl>Volume: #5 ,Page: 2248 ,URL: http://www.tidhar.tourolib.org/tidhar/view/5/2248</bibl><bibl>Volume: #5 ,Page: 2249 ,URL: http://www.tidhar.tourolib.org/tidhar/view/5/2249</bibl>
            </listBibl>
         </div>
      </body>
  </text>
</TEI>
