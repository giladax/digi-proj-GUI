<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3073 ,URL: http://www.tidhar.tourolib.org/tidhar/view/8/3073</bibl><bibl>Volume: #8 ,Page: 3074 ,URL: http://www.tidhar.tourolib.org/tidhar/view/8/3074</bibl>
<bibl>Volume: #8 ,Page: 3075 ,URL: http://www.tidhar.tourolib.org/tidhar/view/8/3075</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר דוד מנור (שפינדל)</persName>

</head>
         <div><p> נולד בשנת תרמ''א (18.5.1881) בקאלוש שבמזרחגליציה (אז באוסטריה).

 לאביו <persName>משה</persName> ולאמו <persName>פיגה</persName> בת<persName> אברהם אבא מילשטיין.</persName> שתי המשפחות של הוריו היו מחשובי הקהלה, חסידים ותלמידי-חכמים ובעלי-תעשיה אמידים ומכובדים, ולפי מגילת יוחסין שנשתמרה במשפחה היתה אמו מגזע השל"ה (ר'<persName> ישעיה הלוי הורוביץ</persName> - נפטר ב-1517) לפי השושלת דלהלן: בנו של בעל השל"ה, ר' <persName>אהרן</persName> <persName>משולם שלמה</persName> (נפטר ב-1550); בנו ר'<persName> ישראל </persName> (1572); בתו <persName>רבקה</persName> אשת ר' <persName>אהרן משה תאומים</persName> ; בתם <persName>נחלה</persName> אשת ר'<persName> יום-טוב ליפמן הלר</persName> (בעל התוספות יום-טוב, (1654-1579); בתם <persName>רייזל</persName> אשת ר'<persName> יעקב יוסף הכהן</persName> ראש ישיבת בריסק דליטא; בנם ר'<persName> יהודה</persName> ; בנו ר' <persName>יחיאל מיכל</persName> ; בנו ר' <persName>יוסף </persName> (נפטר ב-1771); <persName>בנו </persName> ר' חיים


 (אחיו של בעל "קצות החושן"); בתו <persName>פיגה</persName> אשת ר' <persName>ישראל נח מילשטיין</persName> ; בנם ר' <persName>אריה ליב</persName> (1890-1810); בנו ר' <persName>אברהם אבא מילשטיין;</persName> בתו<persName> פיגה</persName> אשת ר'<persName> משה</persName> <persName>שפינדל</persName> ואמו של הד"ר<persName> דוד מנור</persName> ).

 עד גיל 16 למד בבית ההורים מפי טובי המורים הפרטיים לימודי-יהדות מסורתיים והשכלה כללית. בינתים התכונן בסתר לבחינת-כניסה ונתקבל למחלקה ששית של גימנסיה, בניגוד לרצון ההורים והוריהם, ובגיל 19 עמד בבחינת בגרות, גמר באוניברסיטת קראקוב והוסמך לד"ר למשפטים ולמדעי המדינה.

 בשנות לימודיו באוניברסיטה היה פעיל באיגודיאקדמאים ציוניים ("השחר" ואחרים), ומידיעותיו היסודיות בשפה העברית ובספרותה ובדיבור העברי החי נתן גם לחבריו הסטודנטים מבתי מתבוללים, וגם אח"כ היה מפעילי החינוך העברי והחיאת השפה העברית בגליציה. במלחמת הבחירות לפרלמנט האוסטרי ב1907 היה מראשי העושים בתעמולה בצבור היהודי בגליציה למען בחירת צירים ברשימה היהודית הלאומית, רשימה שהיתה לצנינים בעיני ה"פריצים" הפולנים, שראו את היהודים כמשועבדיהם, ה"חייבים" להצביע בעד הפולנים כדי להכריע בעד הצביון הפולני של כל גליציה, אף כי מחצית תושביה הלא-יהודים היו "רותינים" (אוקראינים בני דת יונית-קתולית). פרנסי הקהלות ואנשי העסקים הגדולים (וביניהם שני סביו של הד"ר <persName>שפינדל</persName> הצעיר) ודומיהם היו תלויים בחסדיהם של האצילים הפולנים בעלי השלטון והאחוזות ופחדו מכל פעולה יהודית לאומית, שתרגיז את ה"פריצים". וכשהמרה הד"ר <persName>שפינדל</persName> את פי זקני משפחתו ונאם באספה ציונית לפני הבחירות, הפקיעו אחד מסביו מזכות הירושה ברכושו הגדול וגם הסגיר אותו למעצר משטרתי. אך למרות כל הרדיפות נבחרו ברשימה היהודית-הלאומית שלשה צירים מגליציה ואחד מבוקובינה, - ובסוף השלימו האדונים וזקני המשפחה עם הנצחון הציוני והד"ר <persName>שפינדל </persName> נתקבל חזרה לחיק המשפחה. וכך נאלצו האדונים הפריצים הפולניים להשלים (בפעם הראשונה בקורות הפרלמנט האוסטרי) עם הנצחון הציוני וסביו "הכל יכולים" של ד"ר <persName>שפינדל</persName> עם נכדם הסוער והמרדני.

 ב-1907 נשא לאשה את <persName>שרה</persName> בת<persName> זליג מילשטיין,</persName> ששלטה בשפה העברית מילדותה, וביתם בלבוב (שם פעל בתור עורך-דין מתמחה) היה בית עברי וציוני מובהק, ותמיד מצא שהות לעסקנות ציונית ולנאום ולהרצות בעניני ציונות ועברית ומדיניות לאומית בלבוב ובערי השדה.

 בראשית מלחמת העולם ב-1914 עבר עם משפחתו לוינה, ובהיותו משוחרר מהצבא מטעמי בריאות לקויה התמסר לעבודה צבורית, בטיפול בפליטים מגליציה ובעבודה בקרן הביטוח למען אלמנות ויתומים של חברת "פניקס", שהיתה קשורה בהסכם עם הקה''ק, ובינתים גמר שם את בחינת-הסיום המשפטית וקיבל את הרשיון הסופי לעבוד כעו"ד עצמאי.

 אחרי תום המלחמה חזר ב-1919 לגליציה, שצורפה למדינת פולין שקמה לתחיה, ובשותפות עם אחיו ד"ר <persName>ישראל שפינדל</persName> הי"ד (גם הוא ציוני נאמן) פתח משרד עורך-דין בעיר התעשיה והנפט דרוהוביץ שבמזרח-גליציה ונתן ממיטב זמנו ומרצו לפעילות ציונית ולאומית כנשיא הועד הציוני המקומי, נשיא הועד המקומי לקרן היסוד ופעיל בכל מוסדות התרבות העברית. לקראת הבחירות לסיים הפולני ב-1922 עשה כמיטב יכלתו למען הרשימה היהודית הלאומית, אך דחה את המנדט שהוצע לו עצמו, כי אמנם היה למעורה בחיי הצבור ולפי מעמדו החמרי והמקצועי היה יכול לראות את עצמו כאזרח עירו וארץ-מגוריו עד זקנה ושיבה (לפי סיכויי הימים ההם), אבל בנפשו ראה את עצמו כתושב זמני בדרוהוביץ, ובמדינת פולין בכלל. עוד מיד אחרי חתונו ביקש מהמשרד הארצישראלי בירושלים אינפורמציה בדבר עליה להשתקע בארץ וכתב לאמור: "צעירים ובריאים אנו, שנינו יודעים עברית על בוריה ורכוש ניכר במזומנים לרשותנו", ומהמשרד השיבו לו, שחומר אנושי כמוהו אינו רצוי לפי שעה בארץ-ישראל, ואדרבה, בגולה יביא תועלת רבה יותר. אז נכנע ל"גזירה העליונה" והשתדל להביא תועלת בגולה, אך עתה (היינו בראשית שנות ה-20) כבר לא היה מחסור בעסקנים ציוניים וקהילתיים ועירוניים בהתנדבות, ואף בשכר ובשאיפה לקאריירה "משתלמת", ואילו בארץ-ישראל מתפתחים החיים ומתפתח הצורך גם באנשי מקצועות אקדמאים. ובכן נמנע מהשתרשות-יתר בחיים הפומביים בפולין ובשקט חיסל את משרדו ואת עסקיו, וכשנבחר ב-1925 כציר לקונגרס הציוני, נסע ליצג בו את בוחריו ואחרי הקונגרס חזר "הביתה" לארץ-ישראל - למורתרוחה של כל המשפחה ולתדהמתם של חבריו לעבודה הציבורית והמקצועית - והזמין אליו את משפחתו לכאן. שם כמעט שלא האמינו באפשרות של התנתקות קלה כזו מחיי הגולה, אך כעבור שנתים, כשנשתרשה האמונה בדרוהוביץ', כי הד"ר <persName>שפינדל </persName> אכן כבר ארצישראלי הוא בכל הרצינות ולצמיתות, רשם אותו הועד המקומי של ההסתדרות הציונית בדרוהוביץ' בספר הזהב של הקרן הקימת לישראל, לאות הכרה על עבודתו הפוריה למען התחיה הלאומית שם, ותעודת ההרשמה הועברה אליו לתל-אביב.


 כאן פתח משרד עו"ד ועד מהרה חידש את פעילותו הצבורית, ששירתה במישרין את ההגשמה הציונית ושילוב יהודי פולין במהלכה. יזם ויסד את לשכת המסחר ארץ-ישראל-פולניה, וביחד עם <persName>אברהם לרנר</persName> יזם ויסד את הבנק ארץ-ישראל-פולניה, ובמסעו בענין זה ב-1929 לפולין הצליח לרכוש את התענינותה האוהדת של ממשלת פולין ואת השקעתה בסך אלף לירות שטרלינג בהוןהיסוד של הבנק. בפעולות אלה טיפח את הקשרים הריאליים בין ארץ-ישראל הנבנית ובין יהודי פולין, ששימשו אז רזרבואר עיקרי לעליה ולחיזוק כח האדם והבסיס החמרי של הישוב כאן, ואגב רכש גם את אהדתה של ממשלת פולין למפעל-התקומה הישראלי. לצרכי מתן עזרה ועצה והדרכה והלואות לעולים מפולין בהתערותם בארץ השתתף ביסוד התאחדות עולי פולניה, יסד במסגרתה התאחדות עולי גליציה ואח"כ גם איגוד יוצאי לבוב והסביבה ועמד בראשם, ופעילותו בגופים אלה היתה מורגשת ביותר במתן חיזוק צבורי ועזרה אישית לעולים מפולין. ביזמתו הועלו ארצה ב-1934 עצמותיו של הד"ר <persName>ליאון רייך</persName> , מנהיגם של יהודי גליציה ונשיא הקלוב היהודי בסיים הפולני.

 לפני מלחמת העולם השניה החליף את שם-משפחתו הלועזי <persName>שפינדל</persName> לשם העברי <persName>מנור</persName> , בהתאם לאמרתו: "מי שמחזיק בשמו הלועזי בארץ, גאולתו אינה שלמה", ובכלל היה שוקד על ביצור מעמדה של השפה העברית, הן בפעילות צבורית כחבר "ברית עברית עולמית", ועד הלשון העברית ועוד מוסדות-תרבות, והן בהשפעה אישית על כל מכיריו שילמדו וידברו עברית, ואכן ידעו האנשים בנוכחותו את הברירה: לדבר עברית או לשתוק בלועזית. גם התנ"ך היה מצוי תמיד על שלחנו ושגור בפיו בשיחות פרטיות וצבוריות. אכן המשיך בפעילות ציונית כללית, נסע כמה פעמים לקונגרסים כציר נבחר או כאורח עוד מחו"ל וגם מכאן נסע פעם להופיע כנציג משפטי בפני בית-הדין של הקונגרס. כן היה במשך שנים רבות אח פעיל במיסדר בני ברית. ב-1939 הצטרף למשרדו בנו<persName> יוסף מנור</persName> , שגמר לימודי המשפט והוסמך לעו"ד באנגליה, ומאז השתחרר ליתר פעילות בעניני צבור.

 בשנות המאבק בשלטון הזר תמך ביד רחבה בכל תנועות המחתרת ("הגנה", לח"י ואצ"ל), ולאות הזדהות עם מעללי הגבורה של אצ''ל עבר בימי מלחמת השחרור משרות הציונים הכלליים לתנועת "חרות".

 אחרי שלש שנות מחלה אנושה, שהוציאתו משורות העבודה הצבורית, נפטר בתל-אביב, ב' אדר ב' תשי"א (11.3.1951) ונקבר בנחלת יצחק.

 בנו: <persName>יוסף מנור</persName> , עו"ד ונוטריון בתל-אביב.

</p></div>
         <div type="bibliogrphy">
            <listBibl>
<bibl>Volume: #8 ,Page: 3073 ,URL: http://www.tidhar.tourolib.org/tidhar/view/8/3073</bibl><bibl>Volume: #8 ,Page: 3074 ,URL: http://www.tidhar.tourolib.org/tidhar/view/8/3074</bibl>
<bibl>Volume: #8 ,Page: 3075 ,URL: http://www.tidhar.tourolib.org/tidhar/view/8/3075</bibl>
            </listBibl>
         </div>
      </body>
  </text>
</TEI>
