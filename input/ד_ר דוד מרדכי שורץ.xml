<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2167 ,URL: http://www.tidhar.tourolib.org/tidhar/view/5/2167</bibl><bibl>Volume: #5 ,Page: 2168 ,URL: http://www.tidhar.tourolib.org/tidhar/view/5/2168</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר דוד מרדכי שורץ</persName>

</head>
         <div><p> נולד ב<placeName>קובנה</placeName> (רוסיה) בשנת תרל"א (27.1.1871) לאביו <persName>משה</persName> ולאמו <persName>גיטה</persName> .

 אביו, שהשכלתו נבעה מלמודיו בנערותו בבית-הספר לרבנים מסוג ב', היה פקיד נמוך באחד הבנקים ב<placeName>קובנה</placeName> עירו. משכורתו זעומה היתה, ולהשגחה על חינוכו של בנו לא היתה לו שהות להפנות. והחינוך ברובו מוטל היה על האם. גם לסבו. אבי אביו, שניאור-זלמן שהיה מחסידי הרבי מליובוויץ, - היתה השפעה רוחנית רבה עליו.

 קיבל חינוך מסורתי ועברי-לאומי.

 ראשית פגישתו עם התנועה הציונית היתה בהיותו תלמיד הכיתה השביעית בגימנסיה. נודע לו על דבר אספה חשאית בה הורצה על תנועת ארץ-ישראל שקמה בעת ההיא בקרב היהודים. והצטער מאד על אשר נמנע ממנו להשתתף באספה זו, מחשש גרוש מהגימנסיה, ואותו דבר עצמו קרה לו בבואו של אליקים צנזור לעירו.

 לאחר בחינות הבגרות ברצותו להיכנס לאוניברסיטה נתקל שוב ככל אותם המכשולים שבני הנעורים היהודיים היו נתקלים בהם אז ברוסיה. כי לשם השתלמות באוניברסיטה היד. עליו להתישב באחת הערים שמחוץ לתחום-המושב המותר ליהודים. ורק לאחר טרדות מרובות, קבל רשיון להתקבל לאוניברסיטה בוורשה ולשבת בה.

 בוורשה נפגש בכלל בפעם הראשונה בחייו - בשאלה היהודית בכל היקפה. ראשית ההשפעה היתה ע"י המגיד והמטיף מסליאנסקי, בשנת 1893. דרשות אלה גרמו למהפכה בהשקפותיו, האירו לו את דרכו וקבעו את מקומו בתנועה הציונית. שם גם נזדמן לו להיות במחיצתם של קברניטי "חבת ציון" ועמודי התווך שלה, כגון: שפ"ר, העו"ד יסינובסקי, סטווסקי, פודלישבסקי, פריד, חיים הלפרין, ד"ר הינדס וזאב גלוסקין. שם גם שמע בפעם הראשונה את נאומיו המפורסמים של שמריהו לוין. בוורשה היה לחבר של חברת "החנוך" - שיסדה שם את ה"חדר-המתוקן" הראשון בשנת 1895/96 (ביחד עם גברת ניימן, גברת ברוצקוס, ד"ר גוטליב, הסטודנט מירקין וסטרשונסקי.)

 בשנת 1895 כאשר הופיעה חוברתו של הד"ר הרצל - "מדינת-היהודים" (בגרמנית), החוברת שפתחה תקופה חדשה בדברי ימינו, ובפרט ברוסיה, אירע מקרה שהוא מספר עליו, בזכרונותיו אשר כתבם לאחר שנים.

 באחד הימים הכניסה בעלת-ביתו לחדרו (שהיה משותף לו עם חברו מירקין ושהיה בעלית הגג בקומה החמשית, שהשלג הנמס היה דולף לתוכו בימות החורף) - עתון בשפה הגרמנית, שהכתובת שנרשמה על כריכתו היתה בכתב ידו של הד"ר הרצל בעצמו. היה זה העתון "די

 וועלט". העתון נשלח אליהם ע"י ד"ר הרצל בתשובה לאגרת שהם שלחו אליו. וכריכתו של עתון זה נשמרה אתם שנים רבות. ורק בזמן המלחמה העולמית של שנת 1914, שאז אבדו והושמדו אצלו ערכים יקרים רבים, אבד לו גם דבר הזכרון הזה.

 בימי התכוננותו לנסוע חוצה-לארץ לשם השתלמות, לאחר תום זמן הבחינות שלו, היה מרבה לבקר, בבואו לקובנה עירו, באגודת חובבי-ציון.


 בהתקרב ימי הקונגרס הציוני השני בחרה בו האגודה הקובנאית לצירה לקונגרס - והוא אז משתלם במינכן. הוא בעצמו מעיר כי חלקו הוא לא היה רב בקונגרס, אבל שהקונגרס נתן לו הרבה מאד. ובפרט רב הרושם שנתרשם מהד"ר הרצל. על רושם זה פרסם בשנים שלאחר מכן מאמר בעתון "די אידישע שטימע" גליון מס' 2357.

 באפריל שנת 1904, השנה בה פרצה המלחמה בין רוסיה ויפאן - נקרא לשרות הצבאי בתור רופא.

 בשנת 1906 חזר לעיר מולדתו. היתה אז תקופת אוגנדה והוא היה בין אומרי ה"לאו". זרם ההגירה מרוסיה מערבה - היה רב אז. והמהגרים זקוקים היו לעזרה. ולפי הצעתו של הד"ר ינובסקי - מזכירה של חברת יק"א - פתחה החברה לשכה לעזרה למהגרים גם ב<placeName>קובנה</placeName>. והועד הקובנאי, שעל חבריו נמנו גם הוא וגם ד"ר לאפין וא. בלושר - פעל רבות לעזרתם של המהגרים הללו.

 יחד עם חבריו הנ"ל פעל הרבה גם ביסוד הספריה היהודית ב<placeName>קובנה</placeName>, שנפתחה ב-1907/8 על שם אברהם מאפו.

 ביזמתו שלו וחברו ד"ר לאפין - הועברה ספריתו המפורסמת של ד"ר פיינברג, מקובנה דרך ברלין (ע"י פרופ. הנריך לווה) לירושלים.

 ב-1917 נתמנה לרופא ראשי של בית החולים הדיביזיוני. התמנות זו היה בה חוץ מאשר עליה בדרגא גרידא בשבילו, גם משום נצחון בשבילו בפרט וליהודים בכלל. כי לא בנקל היה יהודי מתמנה אז ברוסיה לדרגה כזו. כעבור זמן קצר שוחרר מהצבא וחזר לקובנה.

 בשוב בני ביתו לקובנה - (כי כרוב בני קובנה הוכרחו להגר מן העיר בזמן הכבוש הגרמני) - התעוררה אצלו שאלת חנוכו של בנו הצעיר, הילד בן-התשע. ב<placeName>קובנה</placeName> התקיימה אז גימנסיה, -שארית מימי הכבוש הגרמני, - בהנהלתו של הרב הידוע ד"ר קרליבך, שהחנוך בה היה ברוח אדיקות דתית מופרזת, נוסח פרנקפורט בתערובת לאומיות גרמנית של מסירות ל"פטרלנד" ול"קייזר", שלשון ההוראה בה היתה גם היא גרמנית. בית הספר חסה בצלם של השלטונות הצבאיים הגרמניים וגם תקציבו ניתן מהם. אופיני לרוח ששררה בו היה האיסור לשיר את המנוננו הלאומי: "התקוה". משיצא הצבא הגרמני את העיר, סלקו הוא וחבריו את חותמו של "הנוסח הפרנקפורטי" ובן לויתו ה"גרמניזם" - מביתהספר, ועם התקבל בגימנסיה זו בתור מורה הד''ר צרני - שונו פני הדברים לטובה רבה, ובאחרונה שונו לגמרי לטובה עם התמנותו של הד"ר צ. פלדשטיין למנהל בה. וד"ר שורץ היה במשך 15 שנה ליו"ר ועד ההורים בגימנסיה זו, שנקראה לאחר כך בשם "הגימגסיה הריאלית היהודית ב<placeName>קובנה</placeName> ע"ש אדווארד צ'ייס", הנדבן היהודי מאמריקה שתרומתו איפשרה את שכלולה.

 ב-1924 נסע בפעם הראשונה לארץ-ישראל, סייר בה יחד עם רעיתו, ול"סדר" בחג הפסח הסבו על שולחנו של ר' מ. מ. אוסישקין בירושלים.

 בפעם השניה עלה ארצה בשנת 1929. אז כבר היה לו משק חקלאי בארץ, פרדס ברחובות, ובנו בכורו משה, אגרונום לפי השכלתו - הוא שנטעו וגידלו. בשהיתו זו

 בארץ לא נחה דעתו ממלחמת המפלגות בה, ובפרס ציערוהו ניצני הקומוניזם שהחלו צצים בה.

 בתקופת הזעזועים בתנועה הציונית עם התגבר תנועת ההתנגדות חזקו היסודות הרביזיוניסטיים בה. אז הצטרף גם הוא אל המתנגדים, כלומר הרביזיוניסטים. זאב ז'בוטינסקי היה ידידו והוא אהבו וכבדו. אבל בהתגבר הפגיעות הגסות שאנשי שני המחנות נהגו לפגוע אחד במשנהו - רב סבלו עד מאד. וכשהמחנה הרביזיוניסטי התחיל לנהוג בחוסר כבוד כלפי הקופסא של הקה"קל, - לא יכול יותר להמשיך אתם במחיצה אחת, ובפרט כי הוא עצמו יו"ר ועד הקה"קל ב<placeName>קובנה</placeName> היה, והוא ראה בה, בקה"קל קדושה יתרה. וכאשר התחילו הרבזיוניסטים לפרוש מהסתדרות הציונית פרש הוא מהם. וכאשר יסד מאיר גרוסמן את "מפלגת המדינה" הצטרף אליה יחד עם כל אנשי-אגודת הסטודנטים "ירדניה" שעל חבריה נמנה.

 בשנת 1935 עזב את קובנה ועלה ארצה להשתקע בה. בבואו ארצה להשתקע בה עוד הוסיף לבוא במגע עם חברי האגודה ב<placeName>קובנה</placeName> אך לאחר אשר נזדמן בתל-אביב עם חברים ותיקים מאנשי המשמרת הראשונה - הצטרף להסתדרות הציונים הכליים ב'.

 בארץ היה נשיא אגודת יוצאי-ליטה.

 נשא לאשה את דבורה בת<persName> יעקב רכס</persName> (המחנך הידוע). נפטר בתל-אביב, י"ג אדר תש"י (2.3.50).

 רעיתו נפטרה בתל-אביב, כ"ב ניסן תש"י (9.4.1950). צאצאיו:<persName> משה</persName> (אגרונום - פרדסן ברחובות), <persName>שמואל</persName> (ארכיטקט בתל-אביב).

</p></div>
         <div type="bibliogrphy">
            <listBibl>
<bibl>Volume: #5 ,Page: 2167 ,URL: http://www.tidhar.tourolib.org/tidhar/view/5/2167</bibl><bibl>Volume: #5 ,Page: 2168 ,URL: http://www.tidhar.tourolib.org/tidhar/view/5/2168</bibl>
            </listBibl>
         </div>
      </body>
  </text>
</TEI>
