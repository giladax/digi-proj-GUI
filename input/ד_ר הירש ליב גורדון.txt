ד"ר הירש ליב גורדון

Volume: #11 ,Page: 3853 ,URL: http://www.tidhar.tourolib.org/tidhar/view/11/3853


 תוספות: 

 נולד בוילנה (ליטה) בשנת תרנ''ו (26.11.1896). לאביו הרב אליהו גורדון  (רב בוילנה. מחבר ספרים מפורסמים בהלכה, בהגנה ובהטפה לציון) ולאמו מלכה לבית קצנלנבוגן.

 מגיל תשע למד בישיבות סלובודקה (אצל ר' ברוך בר ליבוביץ ), בלידה (אצל הרב י. י. ריינס, העילוי ממיצאט ופנחס שיפמן ) ובוולוזין (אצל ר' רפאל שפירא).

 בשנת 1914 סיים את בית המדרש הגבוה לחכמת


 ישראל (שם הורו: ח. נ. ביאליק, ד"ר יוסף קלויזנר, רב צעיר (צרנוביץ), ראובן, אייזנשטט ואלבק) .

 באותה שנה עלה לארץ.

 בהתחלה עבד בתור פועל בפרדס נחום ובפתח-תקוה.

 בפרוץ מלחמת העולם הראשונה (1914) גורש כנתין רוסיה למצרים. שם נפגש עם יוסף טרומפלדור וזאב ז'בוטינסקי ונספח לגדוד העברי, "גדוד נהגי הפרדות" שנלחם בדרדלים בתורכיה.

 כאשר נתפזרה פלוגתו ירד לאיטליה ושימש בתור מורה לתלמוד בבית המדרש לרבנים בפלורינצה.

 באוגוסט 1915 נדד לארצות הברית ושילש שם את זמנו בעבודה חינוכית, עתונאית ולימוד שפות שם, התנ''ך והארכיאולוגיה באוניברסיטת ייל.

 כשהחלה התעמולה (1918) ליסוד הגדוד העברי האמריקאי באמריקה, עלה לארץ ונספח לבטליון הל"ט תחת הנהלתו של הקולונל אליעזר מרגולין (ראה כרך ה', עמוד 2324).

 ב-19.3.1919 הוצגה הדרמה שלו "נר-תמיד" בתיאטרון הצבאי שהוקם בסרפנד.

 בגמר המלחמה שוחרר וחזר לארצות הברית והתמסר ללימודים : מחקר ופעילות פדגוגית. קיבל ארבעה תוארי מגיסטר : (מ. א.): במשפט בין-לאומי (אוניברסיטה אמרי

 קאית בושינגטון); חינוך (קולומביה); פסיכולוגיה (קולומביה) ותולדות האמנות (אוניברסיטת ניו-יורק).

 ששה תוארי דוקטור; ד"ר לפילוסופיה בשפות (באוניברסיטה ייל); ד"ר באיגיפטולוגיה (אוניברסיטה קטולית בושינגטון); ד"ר לספרות עברית (סמינר יהודי לתיאולוגיה).

 אח"כ המשיך את לימודיו באירופה וקיבל תואר ד"ר בארכיאולוגיה קלסית (אוניברסיטת רומא); ד''ר למדעי הטבע (רומא); וד"ר לרפואה (אוניברסיטות ברלין ורומא).

 התמחה בנברולוגיה ופסיכיאטריה.

 עם פרוץ מלחמת העולם השניה נתמנה למאיור בצבא האמריקאי ואח"כ לקומנדר בצי שלה.

 משם נקרא למשרד הצבא בפנטאגון (ושינגטון) כיועץ במחלות העצבים ואח"כ בתור ראש המדור למחלות העצבים של החולים המשוחררים במדינת פלורידה.

 עכשיו הוא פרופיסור לפסיכיאטרה בבית הספר לרפואה (פלאוואר) בניו-יורק, פרופיסור לפסיכיאטריהסוציאלית בגראדואייט סקול של אוניברסיטת הישיבה, מרצה לפסיכיאטריה במכון אלפרד אדלר , חבר המטה הפסיכיאטרי של בתי-החולים מיטרופוליטן, בית ישראל וכו'.

 עמית )Fellow(של האקדמיה לרפואה, של האקדמיה למדעים של אגודת הרפואה האמריקאית והאגודה הפסיכיאטרית האמריקאית.

 חבר בוועד העירעורים במשרד הגיוס הצבאי" נשיא אגודת הרופאים העברים באמריקה וחבר של כמה אגודות לחקר מדע הרפואה, הפסיכיאטרית, עתיקות המזרח הקרוב, החינוך וכו'.

 בשדה החינוך העברי השליט את השיטות המקובלות בישראל ובאירופה בתוכן ובלשון. ניהל בתי ספר עברים בניו-היבן, ניו-יורק, נוארק (דזוירסי-סיטי), סטמפורד, ואשינגטון, אלינטון ופילדלפיה. הכניס בהם את השיטה הפרויקטיבית ויצר את שיטת הקיפנדריה. חינך הרבה מורים בסמינר למורים, סמינר תרבות ובקורסים העליונים של "יהודה הצעיר".

 פעולותיו הספרותיות בכמה לשונות ובתחומים שונים היתה גדושה ורב גונית. עוד בהיותו נער, תלמיד בישיבת לידה (1909) פירסם את מאמרו הראשון בעתון "הזמן".

 בישיבת וולוזין יסד וערך ירחון "המאחד" אשר בו השתתפו חבריו: פנחס חורגין (ראה כרך ז', עמוד 2937) ודוד כהן (עכשיו בישראל).

 יצירתו הראשונה באידית היה "מעשה בעפרון" בעתון "דער איד" (באודיסה).

 בלמדו באודיסה ערך ותירגם לעברית כמה ספרים: א. ירושלימסקי , ספורי בן-עמי  וכו'.

 השתתף בקביעות ב"הזמן", "הצפירה", "מאמענט", "דאס לעבען", "דער פריינט" ו"שחרית". המאמרים שנדפסו "בתורה שבעל פה" ח"א, על שם ביאליק נמסרו על ידי גורדון  שהמאסף העלים את שמו. הוא גם שפירסם בעתונות העברית והאידית את הסנסציה


 על ההתנגדות המחפירה של "חובבי שפת עבר" למינויו של מנדלי מוכר ספרים בתור חבר כבוד, ופירסם שיחות ספרותיות-עושות רושם עם: ביאליק, קלוזנר ומנדלי.

 באיטליה כתב תכופות ב"ויסילו איזיראליטיקו", "לאסיטימאנא איזראיליטיקה", "ישראל" וכו'.

 עם בואו לאמריקה (באוגוסט 1915) פירסם אלפי מאמרים בעתונים : "דער טאג", "טאגעבלאט", "דער פארווערטס", "צוקונפט", "אייד. פאלק", "אייד. קעמפער", ''קונדס" ועוד.

 ב"מארגען זשורנאל" ערך במשך 25 שנה - בכל יום ראשון, מדור לביקורת ספרים "אונזער פילשפראכיגע ליטעראטור" שיצא לו מוניטין, וגם מדור לרפואה בשבועון "דער אמעריקאנער", וערך ירחון לבריאות "געזונט". נושאי מאמריו היו שאלות הזמן, חכמת ישראל, ציונות, היסטוריה, אמנות, ארכיאולוגיה, בריאות, משפט בין-לאומי, הלכה, חינוך, גם שירה ובלטיריסטיקה.

 בשנת 1929 פירסם ספר "דרמות".

 פירסם מאמרים רבים בהעברי, התורן (היה סגןעורך), שבילי החינוך (חבר המערכת), מחג לחג, ההד (ירושלים ואמריקה).

 היה אחד מארבעת מייסדי "הדואר" היומי והשבועי (בעברית) (עם ליפסון, כץ ופרסקי) ומשתתפו הקבוע עד היום. 

 כתב תכופות בעתונות האנגלית-יהודית: אמריקן טריבון, אמריקן היברו, יודאיזם, דזשואיש-פורום (חברעורך) וכו'.

 ערך את המדור לחקר הרפואה העברית ב"אנציקלופדיה האוניברסלית היהודית" באנגלית (10 כרכים).

 ערך את המאספים "עלים לרפואה" מלון פילוסופי (באנגלית). משתתף קבוע ב"הרופא העברי" אשר מופיע בניו-יורק.

 השתתף בז'ורנלים לאמנות (ארט בולטין, ארט ניוס), משפט (דזשוסטיציא פינאלי, רומא), במדור לביקורת של הניו-יורק טיימס, ובז'ורנלים לרפואה: איל פוליקליניקו (רומא), המנתח הצבאי, ארכיון לנברולוגיה ופסיכטריה, ז'ורנאל אמריקאי לפסיכיאטריה, ז'ורנאל אמריקאי לפסיכותירפיה, ז'ורנאל לרפואה של מדינת ניויורק וכו' (האחרונים באנגלית).

 ספריו באנגלית: הבסילקאי והסטואה בספרות התלמודית. מושגים פסיכיטרים בתנ"ך, תלמוד והזוהר. חוזים דיפלומטיים בשנער העתיקה. מרובי שמות פרטים בתנ"ך. מדיקו רומאנו דיל פרימו סיקולי (איטלקית). ל'אומיצידיו (איטלקית). ל'אימופיליה (איטלקית). התנגדות להלם חשמלי. חמישים תיאוריות בתרפיה ע"י הלם חשמלי. מגידו של קארו (מחקר תורני-פסיכולוגי מקורי בחיי ר' יוסף קארו שזכה לפרסום מיוחד בספרות המדעים העולמית). שמירת הבריאות להרמב"ם (תרגום מערבית לאנגלית עם הקדמה ומבוא). התרפיה הכימאית החדשה במחלות הנפש.

 נשא לאשה את תמר לבית ליבוביץ  (1947).

 בכרך י"א, בעמודים 3852-53 תמצא את הביאוגרפיה שלו וכן רשימת ספריו - בשפה האנגלית.

Volume: #12 ,Page: 4019 ,URL: http://www.tidhar.tourolib.org/tidhar/view/12/4019
Volume: #12 ,Page: 4020 ,URL: http://www.tidhar.tourolib.org/tidhar/view/12/4020


 תוספות: 

 נפטר בניו-יורק כ"ז טבת תשכ"ט (19.1.69) (ראה כרך י"א, עמוד 3852 והמשך בכרך י"ב בעמוד 4018 - ערך מתוקן)

Volume: #18 ,Page: 5490 ,URL: http://www.tidhar.tourolib.org/tidhar/view/18/5490