<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1141 ,URL: http://www.tidhar.tourolib.org/tidhar/view/3/1141</bibl><bibl>Volume: #3 ,Page: 1142 ,URL: http://www.tidhar.tourolib.org/tidhar/view/3/1142</bibl>
<bibl>Volume: #3 ,Page: 1143 ,URL: http://www.tidhar.tourolib.org/tidhar/view/3/1143</bibl>
<bibl>Volume: #3 ,Page: 1144 ,URL: http://www.tidhar.tourolib.org/tidhar/view/3/1144</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר הלל יפה</persName>

</head>
         <div><p> נולד בכפר בריסטובקה פלך יקטרינוסלב (אוקראינה), י"ח תשרי תרכ"ה (1864), לאביו <persName>ירמיהו</persName> (סוחר תורני מיוצאי ליטא, משכיל וחפשי בדעותיו), ולאמו<persName> דובה</persName> .

 קבל חנוך יהודי וכללי ונשלח עם אחיותיו לגמנסיה שבעיר ברדיאנסק על חוף הים האזובי, עוד בגיל צעיר נתפס לרעיונות המפלגה המהפכנית "רצון העם" ("נרודניה ווליה") שסיסמתה היתה "חופש וקרקע לעם" ועזרה לאכר הרוסי המשועבד. ובהשפעת מרדכי רבינוביץ, אח"כ הסופר "בן-עמי" שנשא את אחותו הבכירה, התקרב לרעיונות התחיה של העם העברי והיה לחובב-ציון. אחרי גמרו את הגמנסיה, עבר לג'נבה, ולמד באוניברסיטה, בפקולטה למדעי הטבע ואחרי שנה עבר לרפואה. נפגש עם הגולים המהפכנים הרוסים פליכנוב, אקסלרוד, ווירה זסוליץ והתידד עמהם. שם התודע גם עם הבקטריולוג מרדכי זאב חבקין (שהתפרסם אח"כ בהמצאת הזריקה כנגד החולירע).

 בהשתדלות הפרופ' שיף הפיסיולוג המפורסם נתמנה לאסיסטנט לפיסיולוגיה, וכהן במשרתו זו כשנתיים,


 התכונן לפעולה רפואית בא"י ושם לב במיוחד למחלות העינים הנפוצות בארץ. ב-1889 קבל תואר ד"ר לרפואה וזכה לפרס אוניברסיטאי על חבורו.

 הוא הסתלק מהקרירה המדעית שנפתחה לפניו ועבר לפריס לשם השתלמות במחלות הארץ ועבד בקליניקות חשובות ובמשך חצי שנה היה עוזרו של הפרופיסור ולנדולט.

 בחורף 1890 עמד בבחינת רופא בפקולטה הרפואית במוסקבה. עבד כרופא בבי"ח המקומי בסימפרופול, עיר מגורי הוריו, פרסם בדפוס את עבודותיו הראשונות במחלות העינים, גם ברוסיה הוצעו לפניו הצעות חשובות אך סירב לקבלן ועלה לא"י.

 בדרכו לא"י התעכב בקושטא ועמד שם בבחינות ממשלתיות לשם קבלת תעודת רופא בטורקיה. וביולי 1891 הגיע ליפו.

 עבד כרופא פרטי במשך חדשיים בחיפה, ולפי הזמנת הקהלה האשכנזית בטבריה עבר לשם. הוא נעשה לרופא החביב ביותר בגליל ובמשך שנתיים פעל באופן שיטתי למנוע את המחלות המתהלכות בארץ, ערך מלחמה גם במחלת החולירע שהתהלכה אז בסביבה, ושכנע אף את תושביה הדתיים של טבריה להפסיק את הצום בט' באב, לשם מניעת התפשטות המחלה. הוא הבין לרוח אנשי הישוב הישן שהתיחסו אליו בסבלנות דתית למופת. שם באו לגור אתו אמו ואחותו שושנה (רוזה) שגמרה את חוק למודיה במדעי הטבע באוניברסיטת מונפליה, ושהיתה אח"כ המנהלת של בית הספר לבנות מטעם חובבי ציון ביפו.

 אחרי פעולה מזהירה במשך שנתיים בטבריה בין הישוב העברי והערבי הוזמן בשנת 1893 ע"י פקידות הברון רוטשילד לרופא המושבה זכרון-יעקב במקומו של ד"ר קליין. באותה שנה נבחר לח' המרכז של "בני משה" בא"י. בזמן ההוא הפילה חללים המחלה שנודעה אז בשם "הקדחת הצהובה" בזכרון-יעקב ובחדרה. כמו כן נפגש פנים אל פנים עם קד חת שחור השתן, (שבעקבותיה נעשה השתן כהה ע"י הדם החודר אליו), מחלה זו כפי שהתברר אחר-כך היא התקפה הבאה אצל אנשים שחלו הרבה זמן במלריה קשה ואינה תוצאה של טפיל מיוחד, והרבה זמן וסבלנות היו דרושים כדי לעמוד על מהלך המחלה וללמוד כיצד למנוע אותה וביחוד כיצד להציל ממות את הנתקף בה. אולם כל זה לא יתכן בלי בית חולים וכך נהפך בית החולים הקטן בזכרוןיעקב למקור הצלה לנגועי הקדחת בחדרה - המושבה ששיכלה את מיטב בניה בקדחת. סבלם וגבורתם של חלוצי חדרה מביאים אותו לידי החלטה נמרצת להציל את חדרה. הוא פונה גם לעזרת השלטונות הטורקיים, השפעתו האישית וידיעותיו המרובות בתרבות הצרפתית עומדות לו למנוע רדיפות ומשפטים. עבודתו מתפשטת גם לשפיה, בת-שלמה ולטנטורה שבה נמצא אז ביח"ר לזכוכית של הברון רוטשילד בהנהלתו של מ. .דיזנגוף (שהיה הכרח אח"כ לסגור אותו מפני מגפת הקדחת).

 באחד מבקוריו בטנטורה, בשעת רחיצה בים

 עמד לטבוע ודיג צעיר ערבי מוסטפה אלברומה הציל אותו והוא כרת אתו ברית אחים שעמדה בעינה עד יום מותו למרות כל תהפוכות הזמן.

 סוף-סוף נושאים מאמציו פרי, הוא מסב את תשומת לב פקיד הברון בן-שימול לצורך בנטיעת איקליפטוסים בביצות חדרה, בקבלת פנים שסודרה על-ידו לפקיד בבקורו בחדרה. בל"ג בעומר תרנ"ד נתקבלה הטלגרמה מהברון על הקצבת 3000 פרנק לעזרת חדרה וגם ועד חו"צ באודיסה הצטרף בסך 6000 פרנק.

 הוא מתמנה ע"י תושבי חדרה לחבר ועד המושבה, מטפל בכל עניניה המסובכים ומתמסר לפעול למען הבראתה וקדומה.

 אולם נטיעת האיקליפטוסים נדחתה לרגל שנת השמיטה. ב-15/7/95 מתקבל הרשיון מאת השלטונות הטורקיים לנטוע את האיקליפטוסים. נטיעה זו נמשכה לסרוגין בשנות 1896, 97, 98, ו-1899.

 ב-1895 מתמנה לראש הועד הפועל של חובביציון ביפו במקומו של י. ל. בינשטוק שמת מקדחת בכ"ב תשרי תרנ"ה. ובינואר 1896 עבר ליפו, אולם קשריו עם מפעל היעור של חדרה אינם נפסקים וב-1898 הוא מתישב בחדרה עם אשתו ובנו הקטן לזמן של 4 חדשים כדי לפקח יחד עם המהנדס יוסף טריידל והאגר' ז. סוסקין על היעור, לעודד את המתישבים ולהושיט להם עזרה רפואית שיטתית. ובזה הציל את המושבה מחורבן. (נטעו בה 200.000 עצי איקליפטוסים).

 ב-1896 הקים מחדש את הישוב בבאר-טוביה (קסטינה) ע"י סיוע ועד חו"צ (כמושבת פועלים לדוגמא), אחרי שישובה התפורר לרגל המשפטים עזר לבסס את ביה"ס ביפו, טיפל בבסוסה של המושבה משמר הירדן, התענין במצבה של העדה היהודית בטבריה והשתדל לטובתה בכל השטחים.

 בהיותו ביפו שמש כרופא במקוה-ישראל. נשא לאשה את <persName>רבקה</persName> בת <persName>אריה גליקשטיין</persName> (אחות <persName>אסתר</persName> <persName>קלווריסקי</persName> , אשת <persName>חיים מרגלית-קלווריסקי </persName> ששמש אז כמורה במקוה ישראל).

 לווה את ד"ר הרצל בבקוריו במושבות יהודה בזמן בקורו בארץ באוקטובר 1898 ומסר לו ידיעות חשובות על האפשרויות לקנית קרקעות בא"י ובעבר הירדן.

 בשנת 1900 יצא לחו"ל והשתתף בועידה הרפואית הבינלאומית בפריס והרצה שם על קדחת שחור השתן והרצאתו עשתה רושם גדול והועמד בין האישים הראשיים במחקר המחלה.

 ב-1902 כשפרצה מחלת החולירע ביפו ובגליל התמנה מטעם עירית יפו לרופא ראשי למלחמה במגפה ועמד בחליפת מכתבים עם חברו ד"ר חבקין ממציא הזריקה נגד החולירע. ב-1903 השתתף לפי בקשתו של ד"ר הרצל כרופא במשלחת החקירה לאל-עריש ביחד עם ליאופולד קסלר - ראש האכספדיציה, א. א. וויליאמסון-גולדסמיד, ג. ה. סטפנס, אמל לאורן, ט. ה.


 אילמר-הומפרי, אוסקר מרמורק וזליג סוסקין, עמד במשך הזמן בחליפת מכתבים קבועה עם הרצל.

 בתקופת אוגנדה עמד בראש "ציוני ציון", השתתף בועידה העולמית של "ציוני-ציון" בפריבורג, והיה ציר מא"י לקונגרסים הציונים הרביעי והשביעי. השתתף בכנסיה הראשונה של יהודי א"י בזכרוןיעקב באלול תרס"ג, ונבחר לנשיא ההסתדרות הארצישראלית הראשונה, ביחד עם יחזקאל דנין (גזבר), שלמה ילין (מזכיר), אהרן איזנברג ודב ליבוביץ שהוו את מרכז ההסתדרות שמקום מושבו היה ביפו.

 ב-1905 התפטר מעבודתו בועד חובבי-ציון והתמנה כרופא בבית החולים ביפו.

 ב-1905 חלה במחלת ריאות ונסע לחו"ל לשם רפוי.

 ב-1907 הוזמן שוב לזכרון-יעקב לרופא במקומו של ד"ר נ. ויץ והחל לטפל בתכניות של פרופילקטיקה והשתדל להשיג מאת הברון רוטשילד תקציב למלחמה במלריה בכיוון הבראת הסביבה. פתח שם ביתחולים שנהפך למרכז רפואי בצפון הארץ, ארגן את קופת החולים הראשונה בארץ, ארגן קורסים לחובשים וחובשות. חשיבות מיוחדת היתה לפעולתו למען אנשי העליה השניה שלא היה להם בית לנוח אחרי המחלה, בית החולים שלו שימש גם כמקום הבראה. השתדלותו נשאה פרי, ולאט לאט נוצר השרות האנטימלרי בהנהלתו ובאמצעי הברון רוטשילד, שהקיף את השומרון והגליל (זכרון-יעקב, חדרה, עטלית, יסוד המעלה ומשמר הירדן), המשיך בפעולותיו אלו עד המלחמה העולמית והבריא במידה ידועה את המושבות הנגועות בקדחת, עד כדי כך שאכרי משמר הירדן ויסוד המעלה שהיו במצב של חולשה כרונית, יכלו שוב לטפל במשקיהם בדרך יעילה. כן סדר שיטת כרטיסים של כל הישוב ועשה כיניזציה מלאה. ב-1905 בהיותו עוד ביפו יסד עם א. אהרנסון, ו. סוסקין, ד"ר נ. וייץ, ד"ר כהן ומ. וזלינסקי את חב' "יצהר" למטע עצי זית ע"י חדרה וכן חכרו מאגודת נטעים את הפרדס גן-שמואל שמתחילתו ניטע ע"ש הרב שמואל מוהליבר כדי לספק אתרוגים לגולה.

 פרדס זה שהיה בכל רע שוכלל, נחפרה באר ושופר מצבו, אולם קשה היתה המעמסה על החברים ובשנת 1912 נמסר גן-שמואל לקרן הקימת במצב פורה. מבלי שהספיקו החברים לקבל ממנו טובת הנאה. גם חברת "יצהר" חוסלה לרגל הקושי לשאת בהוצאות.

 היה מיוזמי "הלואה וחסכון" בז"י וממיסדיו. פרסם חוברת פופולרית "לשמירת הבריאות עבור הפועלים והמתישבים החדשים" (הוצ. "לעם") ואסף חומר מדעי עצום שפרסם תמציות ממנו בעתונות המקצועית בחו"ל. ב-1913 פרסם מאמר על גלוי מחלת הבילהרציה בא"י (המקרה הראשון בא"י בפ"ת במימי הירקון). לפי הצעתו התישבו מיכאל וניטה לנגה בזכרון והחלו בבנין חצר "כרמל" וידידותם נמשכה עד יום מותם.

 בימי מלחמת השפות עם חברת "עזרה", לחם לטובת העברית ופנה גם לעזרת "בני ברית" בקהיר. חלומו הגדול היה להתמסר לעבודה האנטימלרית בא"י, לשם זה בקר בארצות אירופה ובמיוחד באיטליה והתבונן למפעלים האנטימלריים.

 עם פרוץ המלחמה העולמית הראשונה ב-1914 דאג להשגת רזרבה של חינין בשביל הישוב, ובאמצעות קשריו באיטליה ובשווייץ עלה בידו לקבל כמויות נכרות של חינין שעמדו לעזרתו במשך זמן רב ובית החולים המשיך את קיומו ולא נסגר.

 בתקופת המלחמה עבד יומם ולילה, טיפל במסירות במגורשי יפו ות"א ומושבות הדרום. היה חבר ועד ההגירה בשומרון.

 עם התגלות פרשת "נילי" בזכרון-יעקב, היה בעקב תפקידו כרופא, עד חי עיקרי לטרגדיה האיומה של מות שרה אהרנסון, ענוייה הבלתי האנושיים וענויי אביה וחבריה.

 עם שחרור הארץ מתמסר בהתלהבות לבקורי המשלחת הרפואית של "ועד הצירים" ולמרות בריאותו הרופפת עבר ב-1918 את כל הארץ וסדר סטטיסטיקה של חולי הגרענת והמלריה ותיכן תכניות מלחמה בהן.

 ב-1919 עבר לחיפה ועבד כרופא פרטי. לרגל זה ניתנה לו האפשרות לעבוד עבודתו המדעית והוא פרסם במשך זמן קצר 25 פרסומים מדעיים בעתונות הרפואית בחו"ל ובארץ. היה מרצה הרצאות מדעיות והורה לחבריו הרופאים את נסיונו הקליני הגדול, השתתף באופן פעיל בכל המוסדות הצבוריים והתרבותיים בחיפה.

 היה יו"ר החברה הרפואית בא"י וחבר הועד המפקח של ביה"ס הריאלי בחיפה.

 קבל תואר כבוד מטעם האקדמיה האיטלקית לרפואה לאות הערכה על מחקריו החשובים במלריה. כן השתתף בכמה קונגרסים רפואיים בינלאומיים בחו"ל. מילא כל ימיו את כל היעודים של הרופא העממי במלואם.

 נפטר בכ"ג טבת תרצ"ו בחיפה ולפי צואתו הובא לקבורה בזכרון יעקב.


 צאצאיו: <persName>ירמיהו</persName> (ד"ר לכימיה, מנהל המחלקה הכימית של מכון התקנים הא"י בתל-אביב), <persName>שרה </persName> אשת יוסף בנטביץ (מפקח ממשלתי על בתי הספר העבריים), <persName>יעקב</persName> (רופא ממשלתי בחיפה, חתנו של שבתאי לוי, ראש עירית חיפה).

 בתרצ"ט יצא בהוצ' "דביר" ספרו "דור מעפילים", המכיל: יומנו, זכרונותיו ומכתביו.

 לזכרו:<persName> "נוה הלל"</persName> , בית הבראה של קופת-חולים של הסתדרות העובדים ע"י בני ברק והמושב <persName>"בית הלל"</persName> בגליל העליון.

</p></div>
         <div type="bibliogrphy">
            <listBibl>
<bibl>Volume: #3 ,Page: 1141 ,URL: http://www.tidhar.tourolib.org/tidhar/view/3/1141</bibl><bibl>Volume: #3 ,Page: 1142 ,URL: http://www.tidhar.tourolib.org/tidhar/view/3/1142</bibl>
<bibl>Volume: #3 ,Page: 1143 ,URL: http://www.tidhar.tourolib.org/tidhar/view/3/1143</bibl>
<bibl>Volume: #3 ,Page: 1144 ,URL: http://www.tidhar.tourolib.org/tidhar/view/3/1144</bibl>
            </listBibl>
         </div>
      </body>
  </text>
</TEI>
