<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #10 ,Page: 3499 ,URL: http://www.tidhar.tourolib.org/tidhar/view/10/3499</bibl><bibl>Volume: #10 ,Page: 3500 ,URL: http://www.tidhar.tourolib.org/tidhar/view/10/3500</bibl>
<bibl>Volume: #10 ,Page: 3501 ,URL: http://www.tidhar.tourolib.org/tidhar/view/10/3501</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר זיגפריד להמן</persName>

</head>
         <div><p> נולד בשנת תרנ"ב (4.1.1892) בברלין (גרמניה). לאביו <persName>פאול (פנחס</persName> - בעל בית מסחר לספרים עתיקים ונדירים, שקוניהם היו אנשי מדע ומוסדות מדע) ולאמו<persName> אמה</persName> לבית <persName>זליג.</persName>

 למד באוניברסיטאות ברלין, פרנקפורט ופרייבורג,


 הוסמך לד"ר לרפואה והחל מבסס את מעמדו בפרקטיקה משגשגת ברובע העשירים במערבה של ברלין.

 עוד בהיותו סטודנט התקרב ברוחו אל היהדות בהשפעת <persName>מרטין בובר</persName> שבכתב (בספריו ובמאמריו בירחונו "דר יודה") ושבעל פה וב-1914 ביקר בארץ-ישראל.

 בשנות מלחמת-העולם הראשונה נתן את דעתו על הצורך בשיפור רמתם האנושית של ילדי העוני היהודים מבני המהגרים מארצות מזרח אירופה, שהתגוררו ברחוב גרנאדירשטראסע ובסביבתו, המתרוצצים ברחוב עזובים ומוזנחים ועם התבגרותם יש והם תועים לדרך הניוון והפשע, - והחליט לעזוב את הפרקטיקה הרפואית המעשירה ולהתמסר כולו למשימה זו: להקים מעפר בני דלות. הוא ריכז סביבו כמה צעירים אידיאליסטים, שכר חדר בשכונת העוני של יהודי המזרח, אסף ילדים מוזנחים ויתומים מהשכונה והחל לחנכם, וכדי שתהיה שפה משותפת למחנכים ולחניכים למדו הוא ועוזריו את השפה האידית ודקדוקה מתוך ספר הלימוד שחיבר ד"ר <persName>נתן בירנבוים</persName> . וכדי להציל ממדרון הירידה את הצעירים המתבגרים, שהחלו מקננים בבתי-הקפה של השכבות הסוטות לדרכי העבריינות, הלך שמה הוא ועוזריו, קשרו יחסי ידידות עם הצעירים הללו, ובשיטות פיתוי "מיסיונרי" משכו אותם ל"פולקסהיים" (בית העם), שנוסד בעזרתם ב-1916, בו קיבלו טיפול תרבותי-סוציאלי והוחזרו למוטב.

 ב-1920 נענה להזמנת המיניסטר לעניני היהודים בממשלת ליטא, ד"ר <persName>מנחם (מכס) סוליאלי</persName> (אז <persName>סולובייצ'יק)</persName> לנהל פעולה חינוכית-סוציאלית-רפואית בקרב ילדי העוני בקובנה. שם אסף ילדים מן "המלאי המוכן" ובמשך הזמן נוספו ילדי המשפחות מפליטי המלחמה שחזרו מרוסיה לליטא ולא בנקל יכלו להסתדר מחדש, והוא החליט להעלות את הילדים לארץ-ולחנכם לחיי כפר בארץ.

 בקובנה נשא לאשה את הרופאה ד''ר <persName>רבקה</persName> בת <persName>זלמן קליבנסקי,</persName> בת המקום, שעזרה לו בריפוי ילדי מוסדו.

 ב-1925 בא לארץ לעשות את הסידורים הראשונים להעברת המוסד לכאן, וב-1926 עלה עמהם (כשעברו ברכבת בברלין יצא הפרופ' <persName>אלברט איינשטיין, </persName> מעריצם של ד"ר <persName>להמן</persName> ופעולתו, לברך אותם בתחנת הרכבת) והניחו את היסוד לכפר-הנוער בן-שמן, שבמשך השנים קלט ילדים ונוער מארצות שונות וגם מילדי העוני שבארץ, ובהשפעתו האישית השיג מנדיבים וממוסדות בארץ ובארצות אחרות את האמצעים להחזקת הכפר. (איינשטיין שלח למוסד את ה"פלאניטריום" שלו, בו השתמש במחקריו לאישור תורת היחסיות).

 על ארבעה דברים העמיד הרופא מברלין את הפעולה החינוכית בבן-שמן: על התורה ועל העבודה, על המוסיקה ועל טיפוח יחסי ידידות עם השכנים הערבים. היה מזמין את הנוער מהכפרים הסמוכים לחגיגות בבן-שמן, יזם כינוסים פדגוגיים משותפים למורים יהודים וערבים (אך השלטונות אסרו כינוסים אלה, כי קירוב הלבבות בין שני העמים לא היה לרצון לשלטון המנדטורי) והנהיג את

 השפה הערבית כלימוד-חובה בבית-ספרו, וכן יזם וביצע כמה וכמה פעולות-תרבות לטיפוח ההבנה ההדדית ויחסי השכנות הטובה.

 ראשי השלטון כפוליטיקנים ראו פעולות אלה לא בעין יפה, אך כאנשי תרבות לא יכלו לא להתפעל מהן, וגם אורחים מחוץ לארץ באו וראו ולבותיהם נכבשו לאהדה ולהוקרה. ומעשה במורה לונדוני, שסיפוריו על מה שראה בבן-שמן הלהיב את תלמידיו עד כדי כך, שחיברו והכינו מישדר ברדיו לילדי בן-שמן והשידור הועבר מלונדון לארץ באמצעות רדיו קהיר.

 הוא חינך ל"רליגיוזיות" עמוקה בלא כפיפות עוורת לחוק הדתי, והשתמש גם במוסיקה הקלאסית ובאמנויות היפות לטיפוח הערצת הנשגב ולהפעלתה בנפש במגמה מוסרית יהודית וכלל-אנושית. הוא חינך לאהבת המולדת בלא "שוביניזם" לאומי, ובכל זאת נשפט ונכלא בתור "טרוריסט".

 בינואר 1940 ערכו הצבא והמשטרה חיפוש בבן שמן ואחרי עקירת רצפות וחיטוטים בכל סדק ובכל חור מצאו מעט נשק-מגן שהיה הכרחי לבטחונו של הכפר המבודד בסביבה ערבית. הד"ר <persName>להמן</persName> ועוזריו נאסרו והועמדו למשפט צבאי באשמת החזקת נשק. לחנם הלך הד"ר <persName>ורנר סנאטור</persName> אל המפקד הצבאי בסרפנד, הציג את עצמו כיושב-ראש הקוראטוריון של בן-שמן ונטל על עצמו את האחריות לנשק, ולחנם הרגיעו את <persName>להמן</persName> שבודאי ישחררו אותו ואת חבריו בקרוב, באשר לא יכלו לראות אף כבדיחה רעה את להמן נשפט בתור "טרוריסט" במשפט הצבאי שנערך בערב פסח של אותה שנה נדון הד"ר להמן לשבע שנות מאסר ונלקח "לרצות את עוונו" בבית-הסוהר המרכזי בירושלים. גם בהיותו שם בין רוצחים וגנבים (ובימים ההם סיפק הישוב הערבי את "כח האדם" העיקרי למיבצעים פליליים אלה) השתדל לחשוף את נקודות-האור האנושיות באותם יצורים, ואחד מהם, גנב ערבי מכפר סמוך לבן-שמן, שהיה ממונה על ביצוע התספורת לאסירים החדשים, בגזיזת שערות ראשם עד העור, נהג "יוצא מן הכלל" ב"חוואג'ה דוקטור" והבטיח לו בלחישה, שישאיר לו את שערו בגובה שני מילימטרים... הוא כשלעצמו היה מוכן ומזומן לקבל


 בענווה גם את הנסיון המר הזה, שהוטל עליו בחיים, ולנסות בפעולה חינוכית סוציאלית גם בין הפושעים, אך כשהעלה על דעתו, שבשבע שנות הישיבה בבטלה כאן יחרב כל מה שיצר בבן-שמן, היה מגיע לידי יאוש, אלא שבמקום מושבו לא יכול לעשות כלום להצלת בן-שמן... אך בארץ ובחו"ל עוררו מאסרו וגזר-דינו רעש גדול. הפרופ' <persName>אלברט איינשטיין</persName> פנה במברק מזעזע לנציב העליון, פנו גם אנשי-רוח אחרים מהעולם הגדול, ולשאילתה בבית הנבחרים הבריטי השיב שר המושבות : "אין ערעור על פסק-דין במשפט צבאי", אך אחרי שלשה שבועות, הודיע לו הסרג'נט של משמר בית הסוהר, שהוא חפשי ועליו לצאת מכאן... לאחר זמן הגיעה לד"ר <persName>להמן</persName> בקשה באמצעות מושל המחוז, שהקצין ששימש אב בית-הדין במשפטו רוצה להפגש אתו. בפגישה התנצל הקצין, שהוכרח לפעול נגדו לפי החוק והפקודה ומבקש את סליחתו, והד''ר <persName>להמן</persName> סלח לו.

 מתוך אמונה ברצון הטוב של עצמו ביחסי השלום והידידות בין שני העמים בארץ האמין בקיומו של רצון זה גם אצל הצד השני, ואף בימי מהומות ופרעות החזיק באמונתו והחרדה לשלום כפר הנוער העיקה על אחרים, - וסוף-סוף הוכרח לעבור עם מוסדו לכפר ויתקין, כשהערבים אמנם לא התנפלו עדיין על בן-שמן, אבל ניתקו את הדרך להבאת אספקה לכפר-הנוער.

 כשחזר כפר הנוער לבן-שמן, כבר מצא המנהל בסביבת מוסדו כפרים של יהודים עולים חדשים מבני עדות המזרח. גם עמהם טיפח יחסי אחוה וידידות, קיבל את בניהם לחינוך ולהכשרה וגם להורים ערך שיעורי-ערב בחקלאות ואחרי ההרצאות היה מארח אותם על שלחן אולם האוכל ומיסב עמהם בידידות. לא ויתר על חלומו לחדש את קשרי השכנות גם עם אנשי הכפרים, שקו של שביתת נשק האיבה מפריד בינם ובינו, כאשר יבוא יום ולא ישא עוד גוי אל גוי חרב... ולעת עתה השלים עם העובדה, שגם "איש המיליטריזם" בישראל, <persName>שמעון פרס,</persName> המנהל הכללי של משרד הבטחון הוא מחניכי מוסדו, שהקדישו לטיפוח השלום בין העמים.

 ב-1952 השתתף בקונגרס F.I.C.E.בשטראסבורג. בשנת 1952 קבל מדליה ואות הוקרה מאת הארגון הבין-לאומי למען הילד שליד אונסקו, וב-1957 פרס ישראל לחנוך.

 בגרמניה פרסם מאמרי הגות בירחון "דר יודה" שבעריכת <persName>מרטין בובר</persName> . בארץ פרסם בירחונים לענייני חינוך על "פלישת הטכניקה לתוך החינוך", "בשאלות החינוך בעלית הנוער", "על תרבות הכפר ועל החינוך הכפרי" (יצא גם בתדפיס בחוברת מיוחדת), ועוד בעתונים שונים. ספרו "שרשים" (יחסי ישראל - ערב כבעיה חינוכית) יצא בהוצאת ראובן מס (ירושלים, תש"ג). חלקו השני של הספר, בדבר "החינוך הרליגיוזי" לא הספיק לגמור, כי 

 נפטר בבן-שמן, כ"ה סיון תשי"ח (13.6.1958) ושם נקבר.

 צאצאיו; <persName>נעמי, איה</persName> אשת <persName>רמי שלייר, אלפרד </persName> (גר בבראזיל).

</p></div>
         <div type="bibliogrphy">
            <listBibl>
<bibl>Volume: #10 ,Page: 3499 ,URL: http://www.tidhar.tourolib.org/tidhar/view/10/3499</bibl><bibl>Volume: #10 ,Page: 3500 ,URL: http://www.tidhar.tourolib.org/tidhar/view/10/3500</bibl>
<bibl>Volume: #10 ,Page: 3501 ,URL: http://www.tidhar.tourolib.org/tidhar/view/10/3501</bibl>
            </listBibl>
         </div>
      </body>
  </text>
</TEI>
