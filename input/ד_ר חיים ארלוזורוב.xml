<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
<bibl>Volume: #5 ,Page: 2081 ,URL: http://www.tidhar.tourolib.org/tidhar/view/5/2081</bibl>
<bibl>Volume: #5 ,Page: 2082 ,URL: http://www.tidhar.tourolib.org/tidhar/view/5/2082</bibl>
<bibl>Volume: #5 ,Page: 2083 ,URL: http://www.tidhar.tourolib.org/tidhar/view/5/2083</bibl>
<bibl>Volume: #5 ,Page: 2084 ,URL: http://www.tidhar.tourolib.org/tidhar/view/5/2084</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר חיים ארלוזורוב</persName>

</head>
         <div><p> נולד ברומני, פלך פולטאבה (אוקראינה), י"ג אדרתרנ"ט (23.2.1899) לאביו שאול (מוסמך לרבנות, בעל השכלה רחבה בתרבות הרוסית והגרמנית, סוחר בעצים ובתבואות, ממשפחת רבנים, חסידים ובני תורה ; בנו של רב הקהלה ר' אליעזר, מחבר הספר "הגהת אליעזר", בו כתב את שם המשפחה "ארלאזאראוו") ולאמו לסקה בת שלמה טובולובסקי (בן-תורה ושומר מצוה, עו"ד ונוטריון ובעל אחוזה גדולה ומפורסמת לשבח).

 בן שלש וחצי התחיל לומד מעצמו את האותיות: הרוסיות מפי הפנקסן הזקן שבמשרד אביו. בשנתו הששית שכרו לו הוריו מורה-אומנת גרמנית. באותה שנה, 1905, בשכבו חולה בעת הפרעות ביהודי העיר, עפה אבן של הפורעים בעד החלון הפתוח לתוך מטתו. תחת רושם המאורעות עברה המשפחה לגור בעיירה סטאלופנן שבפרוסיה המזרחית, ליד הגבול הרוסי, ואביו המשיך את מסחרו עם רוסיה. הודות לדבורו הגרמני השתלם הילד חיים בלי קושיים בלימודי ביה"ס הגרמני, בבי"ס עממי בסטאלופנן ובבי"ס בקניגסברג, שמה עברו הוריו


 לגור. הוריו השתדלו לתת לו גם חינוך עברי ומסורתי, ולפי אחד המקורות שכרו לו את אחיה של דבורה בארון למורה לעברית. כן מסופר, של"בר-מצוה" פסח על ה"דרשה" שלימדו המורה המכין ובמסיבה שבבית נשא נאום מדברי עצמו. מתוך משמעת וחיבה להורים השתדל להסתיר ככל האפשר את חוסר התענינותו בלימודים היהודיים וקלט אותם במדת-מה, אך להט נעוריו היה קודש לאומה הגרמנית "הגדולה והנאורה" ושמו נקרא אז "ויקטור". היה מטובי התלמידים בכל המחלקות, מבלי להתרברב ביתרונו, עזר לחבריו בהכנת שיעוריהם והיה חבר טוב וחביב ביניהם ואורח חביב בבתיהם.

 בסוף שנת 1914 נסע אביו לרוסיה, לרגל עסקיו, ונשאר תקוע שם בגלל פרוץ מלחמת-העולם, וכשעמד לחזור אל משפחתו לגרמניה נפטר בפטרוגראד-לנינגראד בתשעה באב

 תרע"ח. עם פרוץ המלחמה לא הורשתה המשפחה "ממוצא רוסי", להשאר בעיר-המבצר קניגסברג; נשלחה מערבה והורשתה להתישב בברלין, וכאן נתקבל ויקטור בהשתדלות אמו ובמאמציה להמשכת לימודיו בגמנסיה ריאלית. הושפע מהתעמולה הפטריוטית שנעשתה גם בבית-הספר ולפי אחד המקורות התנדב לגדוד נוער, שחבריו עשו שרותי-עזר צבאיים בשעות הפנאי מלימודים.

 בהדרכת אביו התחיל קורא בגיל צעיר ספרי פילוסופיה, התעמק בשירה ובספרות הקלאסית והתחיל כותב שירים ליריים, שכמה מהם תורגמו אח"כ לעברית.

 על דרכו הראשונה אל הציונות רווחות גירסאות שונות ואף מנוגדות, כולן ממקורות מהימנים, וקשה להכריע ביניהן. לפי אחת מהן שקדה אמו על השלמת חינוכו העברי ובאמצעות המשרד הארצישראלי הזמינה את ישראל רייכרט (אח"כ מרצה למחלות צמחים במכון לחקר החקלאות ברחובות ופרופסור בפקולטה לחקלאות של האוניברסיטה העברית) ללמדו עברית, וזה קירב אותו אל הציונות ; ולפי גירסה אחרת נקלע לאסיפה ציונית והושפע מהנאומים ששמע בה ; ועוד ב-1916 ארגן את חבריו היהודים - לפי אותן הגירסאות - בחוג להשתל

 מות לעברית ולציונות, שקראו לו "תקות ציון", בו הרצה והדריך וחינך ולימד את חבריו עברית ואף התחיל מתרגם שירים מגרמנית לעברית והחזיר את שמו מויקטור לחיים. 

 במוצאי מלחמת העולם הראשונה כשהתחיל ללמוד באוניברסיטת ברלין מדעי הכלכלה והחברה (מפי הפרופ' זומבארט המפורסם) כבר מוצאים אותו בשורה הראשונה של תנועת-העבודה הציונית, בין מיסדי מפלגת "הפועל הצעיר" בגרמניה ועורך עתונה "די ארבייט". ב-1920 היה מראשי המדברים בועידה העולמית בפראג, בה נוסדה ההתאחדות העולמית של צעירי ציון - הפועל הצעיר, והוא היה ממיסדיה ועורך עתוניה בגרמניה. ב-1919 פרסם בגרמנית את ספרו הציוני הראשון "הסוציאליזם העממי של היהודים", וב-1920 כבר היה מנציגיה הראשיים של מפלגתו בועידת-לונדון של ההסתדרות הציונית העולמית. חילק את זמנו בין הלימודים ובין פעילות במפלגה, ובין שתי התעסקויות אלה מצא פנאי - לפי אחד המקורות - לצאת מפעם לפעם להתאמן בעבודה חקלאית בחות-הכשרה לחלוצים שיסדה מפלגתו. תוך פעילות כפולה ומשולשת זו המשיך להשתלם בשפה ובתרבות העברית והגיע לבקיאות מעמיקה בכל הענינים כאחד ותיק וקשיש בתנועה. הוסיף לבקיאותו ממעינות הרצון והיצירה והיה לכח ראשוני בונה, והודות לנימוסיו ולסגולות תורשתיות טובות נתחבב אף על יריבים.

 בינתים נשא לאשה את גרדה לבית גולדברג ובהגיעו לגיל 20 ילדה לו אשתו את בתו שולמית. אח"כ נפרדו, והוא נשא את סימה בת יעקב רובין שילדה לו את <persName>נאוה</persName> <persName>ושאול</persName> (ב-1930).

 בחורף 1921 בא לארץ, עבד כפועל חקלאי והשתתף בהנהגת "הפועל הצעיר" ובהגנת נוה שלום (יפו) במהומות מאי, ובדעתו היה להשאר בארץ. אך התנועה היתה זקוקה להנהגתו בברלין והוא עצמו ראה צורך בהכשרה לימודית יסודית, כי לניהול תנועה פעילה ומשתתפת בבנין הארץ וחותרת לפעילות מדינית לא די בכשרון ריטורי ופובליציסטי, אלא נחוצות גם ידיעות בתורת הכלכלה, החברה והמדינה. חזר לברלין, ותוך פעילות בהנהגת המפלגה ובציונות ועבודה פובליציסטית וספרותית גמר את לימודיו באוניברסיטת ברלין וב-1922 הוסמך לדוקטור על סמך הדיסרטציה "על מלחמת המעמדות בתורתו של מארכס". השתתף כציר בקונגרס הציוני ה-12 ב-1921 (ומאז בכל הקונגרסים עד ה-17) ובגיל 23 נבחר בו לחבר הועד הפועל הציוני. הוסיף להשתלם בתרבות העברית והכללית - אף מחוץ לתחומי המדיניות והכלכלה ותוך שקידה נעשה בן-בית גם בשפה ובתרבות האנגלית - כהכשרה למגע עם מנהיגי פועלים ואנשישלטון בריטיים, שלפי מצב הענינים בזמן ההוא היה גורל ארצנו בידיהם. ב-1923 פרסם את ספרו "כספי ההתישבות של הסוכנות היהודית" (הצעת תכנית-המלוה הלאומית) ובאותה שנה נבחר לחבר המועצה הכספית והכלכלית של ההסתדרות הציונית.

 ב-1924 עלה להשתקע בארץ והתמסר לפעילות בהנהגת מפלגתו ולכתיבה בעתונה ("הפועל הצעיר"), וכן בכל


 עניני ההסתדרות הציונית והסתדרות העובדים, ולמרות גילו הצעיר עלה בשלבי העסקנות הציונית והישובית. ב1926 נבחר לועד הלאומי ובאותה שנה יצא במשלחת הישוב לג'נבה אל חבר הלאומים, ביחד עם הרב עוזיאל <persName>ומאיר דיזנגוף</persName> . ב-1927 ו-1929 נסע עם ד''ר <persName>וייצמן </persName> לתעמולה למען קרן היסוד באמריקה שם יצר קשרים עם מנהיגי הפועלים היהודים. כשנוסדה הסוכנות היהודית ב-1929 נבחר לחלק הציוני שבועד המנהל שלה. אחרי מהומות אב תרפ"ט היה נציג הועד הלאומי במו''מ בין הנהלת הסוכנות ובין ממשלת אנגליה ובמגע עם ועדות החקירה (ועדת שאו ו-ועדת הופ-סימפסון) וגרם להן קשיים רבים בנסיונן לטשטש את האמת תוך העמדת פני הגינות.

 בשנת 1927 היה ציר לקונגרס האינטרנציונל המקצועי בפאריס ובכינוס מפלגות העבודה של ארצות האימפריה הבריטית בלונדון.

 בהופעותיו אלה יצג את צבור פועלי ארץ-ישראל בענינים כלליים וביחוד יצר קשרים עם <persName>מנהיגים</persName> ובעלי השפעה לטובת הענין הציוני.

 ב-1929 נבחר לועד הפועל הציוני ולועד המנהל של הסוכנות היהודית שנוסדה אז, והוא נלחם למען הקמתה.

 בקונגרס הציוני בבאזל ב-1931 נבחר לחבר ההנהלה הציונית ולמנהל המחלקה המדינית של הנהלת הסוכנות בארץ. המצב הכריחו לבזבז הרבה מרץ ועבודה בענינים היגעים הפנימיים של ההנהלה בכל ענפי עבודתה ובעיקר התמסר להסרת המכשולים המדיניים מהעבודה הציונית. בתרבותו רבת-הצדדים ובסגולותיו האישיות הצליח ליצור קשרי התקרבות עם הנציב העליון ועם ראשי השלטון הבריטי בארץ, ואף השיג מהם כמה הקלות קטנות. זאת היתה אכסקוטיבה ציונית בלי וייצמן בראשה, אך ארלוזורוב יצג בה את הקו הוייצמני של מתינות כלפי השלטון הבריטי, בנימוק שזוהי הדרך האפשרית היחידה. בגלל זה נערכו נגדו התקפות מילוליות מרות מצד הרביזיוניסטים, שדיברו בקול רם על הבגידה הבריטית ודרשו שההסתדרות הציונית תכוון את התקפתה הישירה על קו זה.

 מתוך יומניו שנתפרסמו נתגלה, שהוא ראה בעינים פקוחות את המגמות הבוגדניות של השלטון הבריטי ואף השמיע לנציב העליון רמז גלוי למדי, שבהתנהגות זו עלול השלטון להפסיד במהרה את אמונם של העם היהודי והתנועה הציונית. דבריו שנאמרו תוך מגע תרבותי וידידותי היו למיצגי הפוליטיקה הבריטית האנטי-ציונית בלתי--נוחים בהרבה מאשר צעקותיהם הקולניות של המתנגדים הגלויים. כן הוא מדבר ביומנו על הסיכוי שיבוא יום והציונים יוכרחו להלחם בפועל במשטר הבריטי המכוון להקפיא ולדכא את המפעל היהודי. קרוב לודאי, שבתור אדם כנה וגלוי-לב לא הסתיר את דעתו זו ממנהלי הפוליטיקה הבריטית.

 והנה קם שלטון היטלר בגרמניה, והמדינאי המוכשר הזה הגה רעיון "להפוך את יציאת מצרים לשיבת-ציון" ולהפנות מגרמניה לארצנו זרם כביר של כח-אדם פיסי ורוחני ושל הון ויזמה. ולא רק הוגה, אלא מזדרז לנסוע

 שמה לעורר ולארגן; ובשובו ארצה היתה דרכו הראשונה לביקור קצר במשרדו בירושלים ומשם לראיון אל הנציב העליון. ואם כי אין רשימות רשמיות על נושא שיחתם, מסתבר מאד שהדיבור היה בקשר לענין שלמענו נסע לגרמניה, להסרת המכשולים הרשמיים מעל דרך העליה היהודית הגדולה העומדת לבוא. ולמרבה הרוגז של שונאי המפעל הציוני אין למצוא פתחון-פה הוגן לנעילת שערים בפני נרדפים מטעמים גזעיים שגם אנגליה עצמה אינה נמנעת לקבלם.

 בליל שבת, כ''ג סיון תרצ"ג (17.6.33), נרצח ארלוזורוב ביריות אקדח של אלמוני בטיילו עם אשתו על חוף הים בת''א, בקטע צפוני רחוק ממקום טיול ההמונים.

 האבל הכבד היה משותף לכל הישוב, למצדדיו וליריביו הפוליטיים כאחד, ובהלויתו שנערכה לביתהעלמין הישן ביום כ"ד סיון השתתף כל העם בהמוניו.

 יבולו הספרותי: הרבה מאמרים וכמה חוברות בעברית ובגרמנית, ספריו הנ"ל (הסוציאליזם העממי של היהודים, כספי ההתישבות של הסוכנות היהודית, זכרונות) כתביו המקובצים שיצאו בהוצאת <persName>"שטיבל</persName> " ב-7 כרכים (1934/35); וכן תרגם מאנגלית לעברית את הספר "האימפריה הבריטית" לפרופ' ב. ויליאמס (בהוצאת "חברה'').

 על שמו נקראו רחובות בת"א, בחיפה ובירושלים, נקודות ישוב <persName>(קרית חיים</persName> בעמק זבולון,<persName> גבעת חיים, כפר</persName> <persName>חיים</persName> בעמק חפר, ''בית ארלוזורוב" בת"א ועוד. מוסדות שונים בארץ ובחו"ל). ליום השנה לנפלו הוציאה ספרית המרכז לנוער של ההסתדרות לזכרו את החוברת "חיים ארלוזורוב", המכילה קטעים נבחרים מהגליון המיוחד של "הפועל הצעיר" (מס' 34--35 מיום 23.6.33) שהוצא לזכרו.

</p></div>
         <div type="bibliogrphy">
            <listBibl>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
<bibl>Volume: #5 ,Page: 2081 ,URL: http://www.tidhar.tourolib.org/tidhar/view/5/2081</bibl>
<bibl>Volume: #5 ,Page: 2082 ,URL: http://www.tidhar.tourolib.org/tidhar/view/5/2082</bibl>
<bibl>Volume: #5 ,Page: 2083 ,URL: http://www.tidhar.tourolib.org/tidhar/view/5/2083</bibl>
<bibl>Volume: #5 ,Page: 2084 ,URL: http://www.tidhar.tourolib.org/tidhar/view/5/2084</bibl>
            </listBibl>
         </div>
      </body>
  </text>
</TEI>
