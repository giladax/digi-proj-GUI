<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 1011 ,URL: http://www.tidhar.tourolib.org/tidhar/view/2/1011</bibl><bibl>Volume: #2 ,Page: 1012 ,URL: http://www.tidhar.tourolib.org/tidhar/view/2/1012</bibl>
<bibl>Volume: #2 ,Page: 1013 ,URL: http://www.tidhar.tourolib.org/tidhar/view/2/1013</bibl>
<bibl>Volume: #2 ,Page: 1014 ,URL: http://www.tidhar.tourolib.org/tidhar/view/2/1014</bibl>
<bibl>Volume: #2 ,Page: 1015 ,URL: http://www.tidhar.tourolib.org/tidhar/view/2/1015</bibl>
<bibl>Volume: #2 ,Page: 1016 ,URL: http://www.tidhar.tourolib.org/tidhar/view/2/1016</bibl>
<bibl>Volume: #2 ,Page: 1017 ,URL: http://www.tidhar.tourolib.org/tidhar/view/2/1017</bibl>
<bibl>Volume: #2 ,Page: 1018 ,URL: http://www.tidhar.tourolib.org/tidhar/view/2/1018</bibl>
<bibl>Volume: #2 ,Page: 1019 ,URL: http://www.tidhar.tourolib.org/tidhar/view/2/1019</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר חיים בוגרשוב</persName>

</head>
         <div><p> נולד בכפר צרניגובקה ליד ברדיאנסק פלך מאווייה (קרים), כ"ט אלול תרל"ו (25.9.1876). לאביו הרב דב נחום (רב ושו"ב הקהלה, עלה באדר תרס"ה לא"י, ר' עמ. 698), ולאמו מוסיה בילה בת חיים קובלנוב.

 קבל חנוך מסורתי ותורני עד גיל 18 ולמד מפי אביו ואצל דודו הרב אהרן בוגרשוב, רבה של המושבה נובו-זלטופול פלך יקטרינוסלב. השתלם בלמודים כלליים, עמד בבחינות בגמנסיה בברדיאנסק וקבל תעודת מורה- ב-1897 ייסד ביחד עם חבורת צעירים בי"ס עברי ראשון בברדיאנסק והתמנה למנהלו. עם זה היה מבקר בערי השדה ומרצה על שאלות ציוניות וישוביות.

 ב-1901 -1899 הורה בגמנסיה לבנות של פולינה לבובנה יפה ביקטרינוסלב לפי הזמנת מ. מ. אוסישקין, מורו ומחנכו בעבודת הציונות שנפגש אתו בפעולות ציוניות מרובות.

 נשא לאשה את <persName>שרה</persName> בת <persName>מנדל (דוד) מאירוב</persName> (נפטרה בת"א כ"ז אדר א' תרס"ח).

 ב-1901 עבר ללמוד באוניברסיטת ברן והיה תלמידם של הפרופיסורים לודויג שטיין, קרל מארטי ואלפרד פיליפסון. השתתף בקונגרס הציוני הששי (1903) כציר מקרים והיה מאומרי ה"לאו" בשאלת אוגנדה.

 נפגש עם ד"ר חיים ויצמן שחלם כבר אז על יסוד אוניברסיטה עברית וב-1904 נשלח על ידו ועל ידי מ. מ. אוסישקין לא"י ביחד עם ד"ר בן-ציון מוסנזון לשם חקירת המצב בדבר יסוד בי"ס תיכוני


 עברי בא"י כבסיס לאוניברסיטה העברית ולשם מלחמה בהצעת אוגנדה,

 עבר בכל הערים והמושבות, הקהיל אספות ונהל תעמולה נגד ה"אוגנדיזם". כשהגיעה הידיעה על מות ד"ר הרצל הספיד אותו בירושלים בחצר ביה"ס למל ביחד עם דוד ילין, אפרים כהן וד"ר מוסנזון.

 בבקרו את המושבה ראל"צ, דרשה רבקה לובמן (אשת אברהם דב חביב-לובמן, יו"ר ועד המושבה אז) שייסדו בית ספר תיכוני במושבה ראשון לציון. חתם חוזה עם ועד המושבה על קבלתו של ד"ר י. ל. מטמן-כהן שהיה אז בשווייץ, כמנהל ביה"ס המקומי כהכנה ליסוד הגמנסיה.

 ב-1905 נשלח ע"י מ. אוסישקין לערי דרום רוסיה לניהול תעמולת "ציוני ציון" ובמשך 6 חדשים עבר בכל ערי הדרום ונהל תעמולה למען "ציון'', ביחד עם ב. ברוכוב. השתתף בכינוס "ציוני ציון" בוילנה (ינואר 1905) ולפי הצעתו נתקבלה החלטה לייסד גמנסיה עברית בא"י. והלל זלטופולסקי הבטיח לתרום 60,000 רובל למטרה זו.

 באדר תרס"'ה העביר את הוריו ומשפחת אחיו הבכור לא"י ועלה ביחד עם מ. שינקין לארץ.

 בפסח שנה זו השתתף באספה מצומצמת של עסקנים ציונים במלון קמיניץ בירושלים, לפי יזמתו של יהושע ברזלי (איזנשטט) שהשתתפו בה: מ. שינקין, אליהו ברלין, י. ל. פניה מטמן ועוד, בה הוחלט לייסד את הגמנסיה העברית ביפו.

 בשובו לחו"ל ארגן ביחד עם ל. יפה את ועידת "ציוני ציון" בפרייבורג והיה ציר הקונגרס ה-7 בבזל (קבל מנדט מדונייבצי פלך פודוליה).

 ב-1906 סיים את חוק למודיו באוניברסיטה וקבל את התואר ד"ר לפילוסופיה על יסוד הדיסרטציה "תורת החסידות עפ"י הבעש"ט".

 בי"ז בתמוז תרס"ו עלה לא"י להשתקע ונכנס להנהלת הגמנסיה "הרצליה" כמורה.

 עם כניסתו לגמנסיה מתחילה תקופה חדשה בהתפתחותה, ממוסד קטן שהיו בו 5 מורים ו-35 תלמיד, נהפך לגמנסיה מודרנית שלימדו בה עשרות מורים ומאות תלמידים.

 יסד ביחד עם ד"ר י. ל. מטמן-כהן ומ. שינקין את "חברת הגמנסיה העברית" - חברת מניות של תומכי המוסד. מ. שינקין וד"ר ב"צ מוסנזון עברו בערי רוסיה ואספו כ-40,000 רובל לשם זה.

 נבחר כציר מא"י לקונגרס הציוני השמיני בהאג (1907) ביחד עם ברוך הוז, יוסף אהרנוביץ, יצחק בן-צבי, אליעזר וישראל שוחט והרצה על הגימנסיה העברית ביפו בפגישת צירי הקונגרס (כ-60 במספרם) שבקרו בא"י בראשות הנשיא דוד וולפסון. בהרצאה הביא לידי בטוי כי אפ"ק דחה לגמנסיה את בקשתה להלואה של 10,000 פרנק לבנין בית, בו בזמן שהערבי שהגמנסיה התקשרה אתו ושכרה את הבנינים ממנו, קבל הלואה זו אחרי שהראה את החוזה עם הגימנסיה. וולפסון הציג אותו לפני קהל

 הצירים ושבח אותו כמורה ועסקן חנוכי ובעל כשרונות, וספר כמו-כן על בקורו בגמנסיה בזמן שהותו בארץ, שעשתה עליו רושם חזק. אבל בעניני כספים הוא סומך יותר על ז. ד. ליבונטין. אחרי הפגישה נגש אליו יעקב מוזר מברדפורד (אנגליה), הבטיח שיעשה את כל האפשר לשם בנין הגימנסיה ובקש ממנו תזכיר מפורט. הוא הכין את התזכיר במשך זמן קצר ומסר לו. מוזר הבטיח שיתרום 80,000 פרנק לשם זה. הוא מסר על תרומה זו לנשיא ד. וולפסון, שהכריז על כך מבימת הקונגרס.

 אחרי הקונגרס נסע עם מ. מ. אוסישקין לברלין ונפגשו שם עם ד"ר ג'מס סימון, פאול נתן, ד"ר הילדסהיימר וזינובי טיומקין (כמזכיר ה"הילפספריין"), וכתוצאה מפגישה זו הקציבה החברה 12000 מרק לרכישת מכשירי הלימוד בשביל הגמנסיה, שרכש אז בליפציג. משם נסע לאודיסה והשפיע על ועד חובבי-ציון להשתתף בתקציב הגמנסיה למשכורות המורים, לרהוט ושיכלול המוסד.

 בתרס"ח נוספו מורים לגימנסיה וביניהם הד"ר ב. צ. מוסינזון וכ-300 תלמידים מרוסיה. נסע כמו חבריו המורים ד"ר מטמן-כהן, נשרי ואלדמע לשווייץ לשם השתלמות. הנדבן מוזר מינה 2 אנשים לקורטוריון המוסד : את הרברט בנטויץ וד"ר משה גסטר שהעמיד תנאי שילמדו למודי קודש בכסוי-ראש. הועד המפקח של הגמנסיה בראשותו של מרדכי בן הלל הכהן פנה בנדון זה לאחד העם בלונדון ותשובתו היתה שיותר כדאי "גמנסיה עם כובע" מאשר בלי כובע ובלי גמנסיה...

 כשמסר למוזר את דעתו הוא, שאיננו מתנגד ללמוד בכסוי-ראש אבל מתנגד לדרוש מהתלמידים לעשות זאת מפני רצון הנדבן, מצא הדבר חן בעיניו והחליט לבקר בא"י ולראות במו עיניו את המוסד.

 באותה שנה בקר מוזר בא"י ובתוצאות הבקור הקציב 250.000 פרנק לבנין הגמנסיה ואלף לא"י לשנה לפתוח המוסד.

 באספת הועד הפועל הציוני בקלן בדיון על רכישת האדמה בשביל הגמנסיה התנגדו לכך סמי גרונימן ואחרים בגלל למוד בקורת המקרא, לבסוף הוחלט לפי דרישת צ'לנוב ושמריהו לוין להקציב 30,000 פרנק לרכישת שטח אדמה למוסד ע"ש הקהק"ל.

 ביום י' באב תרס"ט הונחה אבן הפנה לבנין הגמנסיה באחוזת בית.

 ב-1911 נשא לאשה את <persName>מינה</persName> בת<persName> הרב מתתיהו</persName> <persName>מדניצקי </persName> (רבה של העיירה ביטן מחוז סלונים, פלך גרודנה, מחבר הספר "מתת ידו"' עלה בסוף ימיו לא"י ונפטר בירושלים ונטמן על הר הזיתים).

 באותה שנה נסע לקושטא ביחד עם ד"ר מוסנזון ושטילה אפנדי המורה לערבית בדבר הזכויות הרשמיות של הגמנסיה. בהעתקת התעודות והמסמכים


 עזר להם בקושטא אשד ספיר. כתוצאה מבקור זה אושרו זכויותיה של הגמנסיה ע"י הממשלה הטורקית.

 בפורים תרע"ד בזמן בקורם של הברון <persName>אדמונד</persName> <persName>רוטשילד</persName> ויוליוס רוזנוולד בת"א, ובשעה שליווה את יוליוס רוזנוולד מהגמנסיה נתקל בכנופיות ערבים נצים עם תלמידי הגמנסיה, ערבי נוהג בגמל ועל ידו ילד תימני פצוע. הזמין את רופא הגמנסיה לחבוש את פצעי הילד, שלח את אנוור ביי המורה לערבית לקרוא את המשטרה ואת הערבי הכנים לחצר הגמנסיה עד בוא המשטרה. הערבים, תושבי יפו היו נרגזים על קבלת הפנים שנערכה לכבוד הברון, העלילו עליו שהחזיק במאסר את הערבי והגישו עליו תלונה לפני השלטונות בקושטא.

 לרגל האסון עם הטייסים הטורקים שנתרסקו עם אוירונם, אסף אז הישוב בהשתתפות הגמנסיה 10,000 פרנק לשם קנית אוירון ע"ש הישוב העברי, הסכום נמסר לפחה ירושלים מגיד ביי ע"י ראשי הישוב. וכשהגיעה הפקודה מקושטא למגיד ביי למסור למשפט פלילי אותו לרגל העלילה הזאת, השתמט ודחה את הענין בגלל קשריו האישיים.

 עם הצטרפות טורקיה למלחמה, גזר ג'מאל פחה, המפקד הראשי של המחנה הרביעי, גזירת גרוש על תלמידי הגמנסיה, שברובם היו נתיני רוסיה. השלטונות אמרו לאסור את התלמידים על מוריהם במחנה הסגר ביפו, עד שתבוא האניה האיטלקית להעבירם מצרימה, אך בהשתדלותו הנמרצת ובעזרת עסקני הישוב נתבטלה הגזירה. הוא דאג במסירות אבהית לתלמידים בני חו"ל שנשארו מנותקים מהוריהם, והתמסר יחד עם מ. גלדעי-לדרר לדאוג לספוק צרכיהם הכלכליים בתנאים הקשים שנוצרו לרגל המלחמה.

 בשבט תרע"ה הוזמן עם עוד 35 עסקני הישוב לירושלים להתיצב לפני ג'מאל פחה, והוצאה עליהם פקודת גירוש מן הארץ שהוחלפה אח"כ בגירוש לטבריה לשבועיים.

 בפורים תרע"ה בקר ג'מאל פחה ביפו. קבלו את פניו ראש העיריה והמופתי ומהיהודים הרב עוזיאל והוא בראשם. בקר בת"א ובגמנסיה ונתקבל ע"י תזמורת התלמידים. הביע את שביעת רצונו מהמוסד והבטיח הבטחות יפות. למחרת הוציא פקודה לגרש את ד"ר ב"צ מוסינזון, ד. בן-גוריון וי. בן-צבי מהארץ.

 בל"ג בעומר חדשו את המשפט עליו לפי פקודה מיוחדת מקושטא, ולמרות טפולו של העו"ד מלכיאל מני הוחלט למסור אותו למשפט פלילי (לפי הסעיפים נדונים למות או ל-18 שנות מאסר). הוזהר ע"י ראש המשטרה שוקרי אפנדי (שבנו היה תלמיד הגמנסיה, נאלץ להתחבא, בבן-שמן, כנרת, ראשפנה ובבירות.

 בתשעה באב תרע"ה עלה בידו בעזרת אלברט ענתבי לצאת לאלכסנדריה.

 פתח שם בי''ס עברי שלמדו בו כ-600 ילד מפליטי א"י ובין מוריו היו ד"ר מ. זגורודסקי, ד"ר ש. פרלמן, יוסף אהרונוביץ.

 אחרי שנתים נסע למדריד, התידד שם עם הד"ר מקס נורדוי ששהה שם אחרי גירושו מצרפת כאזרח הונגרי, ועם הפרופ' א. ש. יהודה, עבד שם בהכנת קטלוג של כ"י העבריים באסקוריל שעל שם פיליפ ה-2.

 בזמן גרוש יפו שלח הקונסול הארגנטיני בהשתדלות הד"ר מקס נורדוי, פרופ' א. ש. יהודה ובהשתדלותו מברק לנשיא הרפובליקה ובקש את התערבותו לפני השלטונות הטורקים לטובת יהודי א"י.

 בתקיפה זו נפגש עם א. ז. לוין אפשטין, הנרי מורגנטאו, ד"ר ח. ויצמן והשופט פליקס פרנקפורטר בשהותם לרגל ענינים מדיניים במדריד.

 ב-1919 חזר לא"י ושב להוראה לגמנסיה ונתמנה למנהלה ביחד עם ד"ר ב"צ מוסנזון.

 עם חדוש החיים הצבוריים בת"א נבחר כחבר לועד הקהלה ביפו-ת"א, ציר לאספת הנבחרים הראשונה, השניה והשלישית. בימי הפרעות בירושלים בפסח תר''פ, כשהיה חשש לפרעות גם ביפו-ת"א, השתתף במשלחת אצל המושל הצבאי ביפו פוסל סוויט ביחד עם יוסף א. שלוש וכמו-כן השתתף ביחד עם א. ברלין במשלחת בשם הועדה בת"א-יפו אצל המפקד הצבאי הגנרל בולס בירושלים והודות לאמצעים שנקטו נמנעו הפרעות ביפו-ת"א.

 בקיץ תר"פ נסע ביחד עם אליהו ברלין מטעם הקהלה לבקר את זאב ז'בוטינסקי בבית הסוהר בעכו ולהשפיע עליו ועל שאר אסירי ההגנה שלא יכריזו שביתת רעב.

 השתתף בהדיפת ההתקפה של הערבים על השכונות היהודיות ביפו במאורעות מאי 1921, ביחד עם 200 איש מת"א שהיו מזוינים במקלות.

 כשהובאו הפצועים הראשונים של הפרעות לגמנסיה והיה מחסור בקרח שאפשר היה להשיגו רק בשוק אל דיר נסע בחרוף נפש עם ראש הספנים עלי אל חמיס והביא את הקרח. בדרך נודע לו שבבית הממשלה ישנם שני פצועים יהודים. הוא הביא שמה את הרופא ד"ר ל. פוחובסקי והגיש עזרה לפצועים - מ. שינקין ובוריס גולדברג שנפצעו בהיותם ביפו.

 השתתף בהצלתם של ראש עירית יפו עצם בק, עומר אל-ביטר ועלי אפנדי אל-מוסטקים שהיו מוקפים המון זועם בשעת בקורם בנוה שלום למען השקטת הערבים.

 לרגל הפרעות ביפו עזבו מאות משפחות שגרו בשכונות יפו המעורבות ועברו לת"א. בגלל תנאי השכון הקשים בנה ועד ת"א צריפים בשבילם על אדמת איסטריאדי ושכונת ברנר ומחנה ברנר).

 ארגן את מחוסרי הדירות ויסד חברה לבנין בתים בהון עצמי של לירה אחת לכל חבר.

 בהשפעת מ. מ. אוסישקין ראש ועד הצירים נקנתה אדמת שכונת נורדיה ע"י הקה"ק לשכונם בסכום של 36.000 ל"מ.

 נשלח בשם מחוסרי הדירות לישיבת הועה"פ הציוני בפרג ובהשפעתו הוקצבו 24.000 לא"י לשם בנין


 הבתים. הכסף עבר לאפ"ק ובגלל התנגדותם של מנהלי הבנק התעכבה הבניה, עד שנוסד הבנק האפותיקאי בהנהלתו של פוליקוב (בנו של אלעזר פוליקוב העשיר מרוסיה) שביסודו הונחו 18.000 לירות מהקצבת הועה"פ, נבנו 220 בית בני 2 חדרים במחיר 200 לירות הבית בהלואה של הבנק האפותיקאי בסך 120 לא"י (%60) ו-40 לירות הלואה מסולל-בונה.

 המשיך בפעולתו עד שהקים את שכונת מחוסרי הדירות שנקראה בשם שכונת "נורדיה" על שם ד"ר מ. נורדוי. לאות הוקרה על פעולתו זו נקרא הרחוב הראשי של השכונה על שמו.

 היה חבר מועצת העיריה בתל-אביב במשך השנים 1930 -1921 ועמד בראש הגוש האזרחי שבתוכה.

 בשנת 1925 היה ממייסדי שכונות הצפון בת"א. ב-1932 ממייסדי המושבה של המעמד הבינוני "תל-צור'' בשרון.

 פעיל כל השנים בעסקנות ציונית, במשך שנים חבר הועד האדמיניסטרטיבי של הסוכנות, חבר הועד הפועל הציוני, ציר לקונגרסים הציונים 6 -20 חבר הועד הארצי של ברית הציונים הכלליים בא"י וחבר ההנהלה הראשית של הסתדרות הציונים הכלליים. בשנת 1938 ביקר בפולין, גליציה ובארצות הבלטיות לשם תעמולה ציונית.

 כמורה לגיאוגרפיה חבב את הארץ על תלמידיו והחדיר את ידיעת הארץ ביניהם ובימי הטיול המסורתי בחודש ניסן הוא מדריכם ואגב זה מאסף חומר לקולקציה הגיאולוגית והמינירלוגית של הגמנסיה. מפרסם מאמרים בעתונות הא"י על נושאים מדעיים בשטח הגיאוגרפיה ועל נושאים חנוכיים, ביחוד על החנוך האחיד וגם על שאלות היום. חיבר ספר על הגיאולוגיה עפ"י ג'יקי (הוצ' "דעת"' ת"א, 1928).

 צאצאיו: <persName>מוסיה</persName> אשת ד"ר ברוך מני (ד"ר למדיצינה בקהירו), <persName>רחל</persName> אשת הצייר אריה אלויל,<persName> ד"ר</persName> <persName>נחום דב</persName> (ד"ר למדיצינה), <persName>אליהו </persName> (חימאי באוניברסיטה העברית בירושלים).

</p>
<p>

 תוספות: 

 בראשית תש''י שינה את שם משפחתו: <persName>בוגר</persName> (ראה כרך ב', עמוד 1016)

 הלכו לעולמם:

</p></div>
         <div type="bibliogrphy">
            <listBibl>
<bibl>Volume: #2 ,Page: 1011 ,URL: http://www.tidhar.tourolib.org/tidhar/view/2/1011</bibl><bibl>Volume: #2 ,Page: 1012 ,URL: http://www.tidhar.tourolib.org/tidhar/view/2/1012</bibl>
<bibl>Volume: #2 ,Page: 1013 ,URL: http://www.tidhar.tourolib.org/tidhar/view/2/1013</bibl>
<bibl>Volume: #2 ,Page: 1014 ,URL: http://www.tidhar.tourolib.org/tidhar/view/2/1014</bibl>
<bibl>Volume: #2 ,Page: 1015 ,URL: http://www.tidhar.tourolib.org/tidhar/view/2/1015</bibl>
<bibl>Volume: #2 ,Page: 1016 ,URL: http://www.tidhar.tourolib.org/tidhar/view/2/1016</bibl>
<bibl>Volume: #2 ,Page: 1017 ,URL: http://www.tidhar.tourolib.org/tidhar/view/2/1017</bibl>
<bibl>Volume: #2 ,Page: 1018 ,URL: http://www.tidhar.tourolib.org/tidhar/view/2/1018</bibl>
<bibl>Volume: #2 ,Page: 1019 ,URL: http://www.tidhar.tourolib.org/tidhar/view/2/1019</bibl>
            <bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl></listBibl>
         </div>
      </body>
  </text>
</TEI>
