<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 496 ,URL: http://www.tidhar.tourolib.org/tidhar/view/1/496</bibl><bibl>Volume: #1 ,Page: 497 ,URL: http://www.tidhar.tourolib.org/tidhar/view/1/497</bibl>
<bibl>Volume: #1 ,Page: 498 ,URL: http://www.tidhar.tourolib.org/tidhar/view/1/498</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר חיים הררי (בלומברג)</persName>

</head>
         <div><p> בן יונה דוב. - נולד י"ח אב התרמ"ג (13.7.1883) בעיר דינבורג, היא דוינסק - לטביה. אביו היה מראישוני חו"צ ו"בני משה", חיבר ספר "מצות ישוב ארץ-ישראל" ועוד. גדל והתחנך באטמוספירה של חבת ציון והספרות העברית. היה תלמודו של ר' אברהם זליג קלמנסון. מפי המורה הזה למד תנ"ך, אגדה וקרא מן הספרות החדשה כגון "זכרונות לבית דוד" ו"שיחות מני קדם" לז. יעב"ץ וכו'. אהב מאד

 לקרוא והיה בולע כל ספר עברי שבא לידו. בגיל צעיר מאד התכונן לנסוע לארץ ישראל, למד מדעים כלליים ושפות אירופיות מפי מורים פרטיים.

 עודנו נער התחיל כותב ב"המליץ". על כתבותיו מעיר מולדתו היה חותם "בן בג בג". כתב מאמר גדול על "חבת ציון" וחתם עליו בשם "שניאור זלמן - בן עשר שנים''. עורך "המליץ" סירב לפרסמו, וב"אגרת פתוחה" נאמר אח"כ: "לנער צעיר לימים לא נאה להיות מטיף לעם !" לאחר ה"בר-מצוה" עלה לארץ ישראל (בתרנ"ח), לבדו, כדי להכנס לבית הספר החקלאי במקוה ישראל. בהיותו תלמיד במקוה ישראל היה ממלא ברשימותיו את

 גליונות "האכר היהודי", שיצא לאור ע"י ה"השקפה" של א. בן-יהודה. מלבד זה היה מתרגם מצרפתית את מאמריהם החקלאיים של מורי מקוה ישראל. מאמרו הראשון בא"י נדפס בתר"ס ב"הצבי" -על תנועת צעירים בארץ ישראל. בשנה ההיא הרגיש נטיה עצומה לספרות ואמנות, ביחוד לאמנות התיאטרונית. במקוה ישראל היה משתתף בהצגות התלמידים בצרפתית וגם העלה על הבמה בפעם הראשונה חזון בעברית: "הרופא בעל כרחו" של מוליר, בתרגומם של דוד ילין והאגרונום א. י. איינהורן.

 נסיבות הזמן מנעוהו מלהמשיך בחקלאות, והתחיל לנטות יותר לפדגוגיה. מנטיתו לפדגוגיה קבל על עצמו תפקיד של מחנך עברי במשפחה כבודה בוואהלין. בתקופה ההיא השתתף ב"עולם קטן", "הצופה" (הורשאי), "הזמן" ו"דער פריינד" במאמרים, ציורים ופיליטונים. בש' 1903 נכנם ללמוד באוניברסיטה שבג'יניבה. שם השתלם ונבחן במדעי הפדגוגיה, פסיכולוגיה, ספרות צרפתית וכללית. שם השתתף גם בעבודה ציונית, לימד עברית וקרא הרצאות בצרפתית, התוכח עם ה"בונד", ס"ד, הטיריטוריאליסטים, והיה ממיסדי הקורפורציה האקדמאית "השחר".

 בש' 1906 חזר לארץ ונכנס מיד להוראה לגימנסיה "הרצליה". הורה לכתחילה צרפתית, ואח"כ עבר למקצועות העבריים, ביחוד לתולדות הספרות העברית במחלקות העליונות. מאז ועד יומו האחרון היה מורה


 ומחנך ב"הרצליה". בתרס"ז נשא לאשה את בתו של ר' אהרן אייזנברג, יהודית. (כעת מנהלת בית הספר העירוני בלפור בתל-אביב). עם שובו לארץ התמסר לבמה העברית. עמד בראש "חובבי הבמה העברית", השתתף בה כבמאי וכשחקן כאחד, העלה על הבמה את "היהודים" של ציריקוב, "האחות הבכירה" לשלום אש, "מלחמה ואהבה" לארנו-ליבושיצקי, "אויב העם" (שטוקמן) לאיבסן וכו'. בחזיונות הגדולים מילא גם

 את התפקידים הראשיים. השתתף באותה תקופה

 בהיותו תלמיד במקוה ישראל ב"האור". היה מעורכי "מולדת" אחרי ש. בן-ציון, פרסם שם את רשימותיו ומסותיו: "געגועים" ו"משה", תרגם את "מחיי הדבורים'' למורים מטרלינק. בתקופת פיכמן פרסם ב"מולדת" מאמרים על רוסו, פייר לוטי וכו'. היה מן העוזרים הראשיים ב"החנוך" ופרסם שם מאמרים על "עיפות רוחנית", "הקריאה בביה"ס ובבית" וכו'.

 בסוף 1913 יצא לשם השתלמות לחו"ל. למד ב"סורבונה" בפריז ספרות כללית וצרפתית, לשונות שם, תולדות הדתות ומדעי היהדות. שם היה תלמידו של האורינטליסט הידוע פרופ' יוסף הלוי.

 כשפרצה מלחמת העולם הראשונה עבר לג'ניבה ושם קבל את התואר Dr. es Lettres . בשנת 1919 פרסם ספר גדול בצרפתית בן 424 עמוד, שחלק ממנו הוגש כתיזה לדוקטוראט, שם הספר הנ"ל: Literature et Tradition על שאלות כלליות ומסורת הספרות העברית - המקיף את כל שאלות הפולקלור והיחס

 שבין היצירה העממית ליצירה הספרותית, וכו'. הספר זכה לבקורת טובה בכל העתונות הישראלית המדעית.

 ב-1919 חזר ארצה, ומאז השתתף כמעט בכל ההוצאות הספרותיות כגון: "מעברות", "מולדת", "החנוך", "קופת הספר", "הנוער והארץ", "דואר היום", "הארץ", "כתובים", "מאזנים" ו"במה'' - בכולם פרסם מאמרים, מסות ורשימות בקורת על סופרים וספרים. בשנת תר"ץ פרסם בדפוס את "איזבל", מדרש חזיון עפ"י אדמונד פלג ובתרצ"ג פרסם את "פני אחי" למוקרג'י.

 מלבד זה עסק גם בעסקנות צבורית, נאם, הרצה בשעורי מדע והיה גם במשך תקופה קצרה מזכירה של אגודת הסופרים. נבחר בתור ציר לאספת הנבחרים השניה, בתור ציר בועידה העולמית של "האגודות למען חבר הלאומים" בג'ניבה ביולי 1930.

 פרסם גם מאמרים בצרפתית. על מאמריו היה חותם בפסילונימים אלה : ח. בלומברג, חש-בז, בן בגבג, בן יונדב, בן מרים, חיים זלמן, ש. יהודתהון, י. אביזהר, שלמה מונטיפיורי, חיים יהיר, ח"י, ח. ה. בתרצ"ז התחיל עורך סדרת ספרים לחגי העם בשם "מועדים" בהוצ' הלשכה הראשית של הקרן הקיימת לישראל וחברת "אמנות". מסדרה זו יצאו שני כרכים בעריכתו: כרך א' - "חנוכה" (תרצ"ח), וכרך שני יצא כבר אחרי פטירתו בשם "טבת, שבט, אדר".

 אחרי מותו יצאו לאור כתביו בשני כרכים. הכרך הראשון נקרא "דמויות", ושני בשם "דברי חנוך".

 היה פעיל בלשכת הבונים החפשים: "ברקאי" ובשנים 1937-1933 היה נשיאה הרביעי של הלשכה. הנ"ל וגם ערך את העיתון "הבונה החפשי".

 בי"ב חשון תש"א (1940.XI.13) מת ממחלה שחלה בה לפני שלשים שנה. אז נתרפא, אבל המחלה חזרה ושמה קץ לחייו. נקבר בבית העלמין הישן בתל-אביב,

 בנו: העו"ד יזהר הררי.

</p></div>
         <div type="bibliogrphy">
            <listBibl>
<bibl>Volume: #1 ,Page: 496 ,URL: http://www.tidhar.tourolib.org/tidhar/view/1/496</bibl><bibl>Volume: #1 ,Page: 497 ,URL: http://www.tidhar.tourolib.org/tidhar/view/1/497</bibl>
<bibl>Volume: #1 ,Page: 498 ,URL: http://www.tidhar.tourolib.org/tidhar/view/1/498</bibl>
            </listBibl>
         </div>
      </body>
  </text>
</TEI>
