<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2389 ,URL: http://www.tidhar.tourolib.org/tidhar/view/5/2389</bibl><bibl>Volume: #5 ,Page: 2391 ,URL: http://www.tidhar.tourolib.org/tidhar/view/5/2391</bibl>
<bibl>Volume: #5 ,Page: 2392 ,URL: http://www.tidhar.tourolib.org/tidhar/view/5/2392</bibl>
<bibl>Volume: #5 ,Page: 2393 ,URL: http://www.tidhar.tourolib.org/tidhar/view/5/2393</bibl>
<bibl>Volume: #5 ,Page: 2394 ,URL: http://www.tidhar.tourolib.org/tidhar/view/5/2394</bibl>
<bibl>Volume: #5 ,Page: 2395 ,URL: http://www.tidhar.tourolib.org/tidhar/view/5/2395</bibl>
<bibl>Volume: #5 ,Page: 2396 ,URL: http://www.tidhar.tourolib.org/tidhar/view/5/2396</bibl>
<bibl>Volume: #5 ,Page: 2397 ,URL: http://www.tidhar.tourolib.org/tidhar/view/5/2397</bibl>
<bibl>Volume: #5 ,Page: 2398 ,URL: http://www.tidhar.tourolib.org/tidhar/view/5/2398</bibl>
<bibl>Volume: #5 ,Page: 2399 ,URL: http://www.tidhar.tourolib.org/tidhar/view/5/2399</bibl>
<bibl>Volume: #5 ,Page: 2400 ,URL: http://www.tidhar.tourolib.org/tidhar/view/5/2400</bibl>
<bibl>Volume: #6 ,Page: 2441 ,URL: http://www.tidhar.tourolib.org/tidhar/view/6/2441</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר חיים ווייצמן</persName>

</head>
         <div><p> נולד בעיירה מוטול, ליד פינסק (כעת - פולין), א' בטבת תרל"ה (9.12.1874).*

 לאביו<persName> עוזר </persName> (סוחר יערות, מחסידי סטולין ועסקן) ולאמו <persName>רחל לאה</persName> בת<persName> מיכאל צ'מרינסקי </persName> - משפחת תלמידי חכמים נודעים. (בשנת 1921 הוציא הד"ר וייצמן אותה ואת בנה פייבל ממוסקבה ועלו לא"י. בנה לאמו בית בהדר הכרמל - בחיפה. נפטרה בשנת 1939).

 קיבל חינוך : בחדר, בן 11 נשלח לפינסק ללמוד בבית ספר תיכון רוסי. בילדותו נתרשם מפרעות 1881 ברוסיה ומתנועת ההגירה. נמשך לפעולות "חובבי ציון" בפינסק. עוד בבית-הספר נתעורר בו הענין לחימיה ובסיימו את לימודיו בן 18 - יצא לחו"ל ולמד חימיה בדארמשטאט ובברלין.

 ב-1900 הוכתר בתואר ד"ר למדעים בפרייבורג שבשווייץ. הוסיף לעבוד במחקר ולהרצות באוניברסיטה של ז'נבה.

 ב-1906 נשא לאשה את<persName> וירה</persName> לבית<persName> קאצמאן.</persName>

 קשר קשרים עם הסטודנטים, שהיו למנהיגים ציוניים במרוצת הזמן -<persName> ל. מוצקין, שמריהו לוין, נחמן סירקין,</persName> <persName>ויקטור יעקובסון, א. האנטקה, היינריך לווה</persName> ועוד.

 * <persName>בשנים ההן היה בתקפו ברוסיה לוח מיוחד (גרי</persName> <persName>גוריאני), שפיגר מן הלוח האירופי (היוליאני) ב-12 יום</persName> <persName>(ואחרי שנת תר"ס - 1900 - ב-13 יום). אם כן חל</persName> <persName>יום הולדתו לפי הלוח האירופי ב-9 בדצמבר 1874 ויום</persName> <persName>זה היה לפי הלוח העברי - א' טבת תרל"ה.</persName>

<persName>אלה שלקחו את יום ההולדת לי"ח כסלו - לא לקחו</persName> <persName>כנראה בחשבון את ההבדל ב-12 יום בין הלוח הרוסי</persName> <persName>אז, והלוח האירופי.</persName>

 בעודו סטודנט הפתיע את מוריו באמצאה מענינת שהמציא בתעשיית הצבעים, שפרסמה את שמו בחוגי אנשי החמיה המעשית ואף הכניסה לו סכום כסף ניכר.

 בן 22 היה בסיימו את לימודיו בפוליטכניון ונתקבל כעוזר לאחד הפרופיסורים באוניברסיטת פרייבורג שבשווייץ. כאן עשה גם את צעדיו הראשונים. כנואם ופולמוסן בשטח הציונות.

 בשנת תרנ"ח (1898) השתתף כציר בקונגרס הציוני השני (בראשון אחר להגיע. היה בחופשה בבית הוריו ומחוסר אמצעים כספיים לא היה יכול להגיע בזמן). בקונגרס זה תבע פיקוח ציוני על פעולות הבנק "אוצר התישבות היהודים".

 בשנת 1899 הוכתר בתואר דוקטור, והאמצאה שלו נרכשה על ידי חברה ידועה לחימיקלים.

 בשנת תרס"א (1901) הוזמן לאוניברסיטת ג'נבה כמרצה.

 ב-1901 יסד עם בובר, פייבל, מוצקין ואחרים את "הפראקציה הדמוקרטית" בציונות, שהשמיעה את קול הצעירים.

 עם פעולתו המדעית הכללית, מילא תפקיד חשוב בעבודה התרבותית של ההסתדרות הציונית, בצד פעולתו המדינית בה.

 בקונגרס החמשי נבחר לועדה התרבותית שליד הועד הפועל הציוני.

 היה מראשי המתנגדים להצעת אוגנדה בקונגרס הששי (תרס"ג).

 כמנהיג ציוני התפרסם רק בסוף שנת תרס"ב, כשנתכנסה הכנסיה הציונית במינסק. בכנסיה זו היה אחת משלוש הדמויות המזהירות בה, ביחד עם אחד-העם ואוסישקין. בה נתפרסם גם כנואם.

 בשנת תרס''ו (1906) הוזמן כמרצה לאוניברסיטת מנצ'סטר באנגליה.

 היה נשיא הכבוד של הסתדרות ציוני אנגליה.


 בקונגרס השמיני בהאג (תרס"ז) - הופיע כבר כמנהיג ציוני בעל שעור קומה, שבנאומו על "הציונות הסיגתיטית" פילס את הדרך למזיגת שני הזרמים, המעשי והמדיני בתנועה הציונית. באותו זמן תבע בתוקף להתחיל בעבודה מעשית בארץ-ישראל.

 בשנת תרס"ח (1908) ביקר בפעם הראשונה בא"י. הוא בא לחקור בה את האפשרויות ליסוד תעשיית בושם מפרחי הארץ. ואולם מאותה תכנית לא יצא כלום.

 בקונגרס הי"א (תרע"ג) הציע - יחד עם אוסישקין - את תכניתו להקמת אוניברסיטה בירושלים, באותו מעמד נבחרה ועדה. (בשנת תרמ"ב - 1882 הציע פרופ' הרמן שפירא, להקים מרכז תרבותי של היהדות בירושלים ובקונגרס הציוני הראשון 1897 הציע להקים אוניברסיטה יהודית). שפתחה בהכנות והיה אחד מחבריה.

 אך בטרם הספיקה הועדה לעשות מעשה כלשהו התחוללה שואת המלחמה העולמית, והעולם - גם היהודי נתפלג לשני מחנות. מושב ההנהלה הציונית היה אז בגרמניה, וגם א"י היתה כפופה למדינת ברית של גרמניה (תורכיה). הקשר בין הפדרציות הציוניות נותק. וייצמן היד. בטוח שאנגליה תנצח במלחמה, שזוהי ההזדמנות הגדולה ביותר להוציא את א"י מידי התורכים העושים הכל להחניק את תהית הציונות בארץ, ולהטביע על המפעל גושפנקא בינלאומית.

 עוד קודם לכן התחילו חוגים רשמיים באנגליה להתענין בתנועה הציונית. הצעת "אוגנדה" היתה כידוע הצעה בריטית. ארטור ג'יימס באלפור, שוייצמן הכירו עם בואו למאנצ'סטר, סמוך לאחר קונגרס אוגנדה, הביע בשיחתו עם המלומד הצעיר את תמהונו על דחיית הצעת אוגנדה. וייצמן צריך היה להסביר למי שהיה אחר כך בעל ההכרזה הציונית הרשמית את עיקר העיקרים של הציונות : "אוגנדה אינה ירושלים, ולעולם לא תהיה. חכינו אלפיים שנה - נחכה עוד, עד שיקיים האל את הבטחתו לנו. ההייתם אתם, האנגלים, מסכימים לעזוב את לונדון ?" בלפור הופתע משאלה זו. "אך לונדון שלנו היא !" תמה. - "אנו", השיבו וייצמן, "ישבנו בירושלים כשלונדון היתה עדיין מדבר". - "כמה ציונים כמוך מונה העם היהודי ?" שאל בלפור, וייצמן ענה: "בעירי פינסק רצופות כל המרצפות ציונים כמוני". "אם כך הדבר", נענה לו בלפור, "הנצחון לכם".

 ועתה, עם פרוץ המלחמה העולמית, נזכר וייצמן בדבריו אלה של המדינאי האנגלי, וכאחד מראשי התנועה הציונית כתב מכתב לבלפור, ותשובתו של זה עודדתהו, אך לא היה די בכך. דרוש היה מעשה של ממש שיצעיד את הענין קדימה.

 והנה שיחק המזל לוייצמן. החימאי שבו קם לעזרת הציוני שבו: באותם ימים הועמדה תעשיית המלחמה בפני בעיה חמורה. האציטון, שהוא אחד החמרים החיוניים שמהם מורכב אבק השריפה, מופק מחומר גלמי שאינו מצוי באנגליה, והיה הכרח להביאו מעבר לים, ואילו דרכי הים נשתבשו מאימת הצוללות הגרמניות. וייצמן התעמק בבעייה, וגילה תגלית מעניינת, שגרמה למהפכה בתעשית חמרי הנפץ : הוא גילה דרך להפוך

 אציטון מתירס, שגדל באנגליה בשפע. ראש ממשלת בריטניה, לויד ג'ורג', קרא לוייצמן ושאלו מה יבקש בשכר אמצאתו הגדולה. וייצמן, שתפס אותו רגע את מלוא משמעות השעה הגדולה שנזדמנה לו, ביקש את תקומת ציון לעמו. בקשתו זו עשתה רושם עז על המדינאי הבריטי הדגול, שאמר עליו לאחר זמן, שוייצמן הוא אחד מגדולי המדינאים בדורנו, שכן הכשרון המדיני אינו רק סגולה שכלית אלא גם נפשית.

 ובאוקטובר 1916 הגיש תזכיר רשמי לממשלה הבריטית. וב-2 בנובמבר קבל בידים רועדות מידי מרק סייקס, המומחה הבריטי לעניני המזרח התיכון, את הצהרת בלפור.

 בחורף 1918 - והמלחמה עודנה בתקפה - בא וייצמן ארצה זו הפעם השניה, אך הפעם - להניח את היסוד למדינה. הוא הקים בתל-אביב, שלא מנתה אז עדיין יותר מכמה מאות תושבים, את "ועד הצירים" קודמה של ההנהלה הציונית שחבריו ייצגו את ההסתדרות הציונית שבארצות בעלות הברית. הנוער העברי הולהב מהופעת הנשיא, הם התנדבו למאותיהם לרדת מצרימה ולהצטרף, כלגיון עברי, לכוחות הבריטים הלוחמים, וקיבלו מידי המנהיג את הדגל העברי.

 ובינתיים בא השלום, הוא ראה שעת כושר לגשת להגשמת רעיונו התרבותי הגדול, בט"ו באב תרע"ח הניח את אבן היסוד לאוניברסיטה העברית על הר-הצופים.

 ואולם כאיש המעשה, לא הסתפק בהצהרה שבידו. ידוע ידע שה"בעל-דבר" האמיתי בפינה זו של העולם הוא העם הערבי. באותם ימים הכיר בארץ את לאורנס הידוע, מנהיג המרד הערבי נגד הטורקים, ויחד עמו יצא בשנת תרע"ט לרבת עמון להפגש עם פייסל, בנו של חוסיין מלך ערב, והחתימו על "הסכם וייצמן-פייסל", וחדשים מספר לאחר זה - באדר תרע"ט, יצא להוסיף תוקף להצהרה הבריטית, בהתיצבו, יחד י עם אוסישקין וסוקולוב, לפני "ועדת העשרה" של ועידת השלום בוורסייל, שכתוצאה סופית מכך הוחלט בועידת סן-רמו, שנתקיימה באביב 1920, למסור את המנדט על ארץ ישראל לבריטניה.

 באותה שנה, אב תרע"ט, נבחר וייצמן רשמית ב"ועידת לונדון" לנשיא ההסתדרות הציונית, ובקונגרס הי"ב נבחר שנית. את תפקידו זה לא ראה כתפקיד של כבוד בלבד. המדינה היתה זקוקה לכסף, להון רב, והעם בגולה שקט על שמריו. וייצמן יצא בעצמו להתרים את המוני היהודים לקופת קרן היסוד, שנוסדה בועידת לונדון כדי לממן התישבות חקלאית בממדים גדולים. הנשיא נע ונד ממקום למקום. הלהיב והתרים, ובעזרתו הקימה קרן היסוד את הישובים הראשונים בעמק ומומנו פעולות ההנהלה הציונית בארץ בכל השטחים. בעת ובעונה אחת הצליח להביא לידי סיום את האגף הראשי של בנין האוניברסיטה ולחנכו, במעמד גדולי חסידי אומות העולם, וביניהם הלורד בלפור. ושוב יצא לגולה לאסוף כסף ושוב חזר, יצא וחזר, וכל פעם זכה לראות נדבך חדש בבנין הישוב.


 מאחר שנוסח המנדט תבע שתוקם "סוכנות יהודית לארץ ישראל" וההסתדרות הציונית העולמית הוכרה כסוכנות כזו באופן זמני בלבד השקיע ד"ר וייצמן מאמצים מרובים להניע את ראשי היהדות הלא ציונית להצטרף להסתדרות הציונית במסגרת של "סוכנות יהודית מורחבת". מחמת הויכוח על דרכי הבנין של הבית הלאומי נכנס בפולמוס קשה עם מנהיג הציונות האמריקאית<persName> לואי בראנדיס</persName> , שנטה לשים את הדגש ביזמה הפרטית, ולא בהון הלאומי בלבד. מאמצים אלה, שחלק מן התנועה הציונית התנגד להם בעקשנות, הוכתרו בהצלחה, ומיד לאחר הקונגרס ה-16, בשנת 1929, נפתחה המועצה הראשונה של הסוכנות היהודית המורחבת, וד"ר וייצמן נבחר לנשיא הסוכנות היהודית.

 אך עוד באותה שנה (קיץ תרפ"ט-1929) פרצו בארץ מהומות-הדמים, שבעקבותיהן הוקמה אותה ועדת-חקירה, אשר הביאה ל"ספר הלבן" של פאספילד, שהתנכל קשות במפעל הציוני. על כך איים וייצמן בהתפטרות מנשיאות הסוכנות היהודית והכריח על-ידי כך את ראש ממשלת בריטניה, ראמזיי מאקדונאלד,. לפתוח במשא-ומתן, שבעקבותיו פורסמה הסברה מתקנת לספר הלבן בצורת "איגרת מאקדונאלד לוייצמן".

 ואולם סערת-הרוחות בתוך התנועה עצמה, שנתחוללה עם פרסום הספר הלבן, לא שככה. בקונגרס 1931, שנערך בבאזל, נתעורר פולמוס סוער על הקוו המדיני הכללי של התנועה, והאופוזיציה, בראשותו של ז'בוטינסקי, מתחה בקורת קשה על "האוריינטאציה של וייצמן" בכללה בתבעה לקבוע את "המטרה המדינית הסופית" של הציונות. ד"ר וייצמן לא נבחר מחדש לנשיא ההסתדרות הציונית ; אך ההנהלה החדשה, שנבחרה באותו קונגרס, לא שינתה את הקוו. ד"ר חיים ארלוזורוב, תלמידו הנאמן של וייצמן, שהועמד בראש המחלקה המדינ'ית בירושלים, כיורשו של הקולונל קיש, המשיך ללכת בעקבות רבו ; וכל אותן 4 שנים, עמדה התנועה בכל זאת, אם כי בלי נשיאותו של וייצמן, בסימן הקו הווייצמני. וייצמן, אם כי פרש מן המנהיגות, המשיך בפעולתו, נסע, התרים ועודד את הרוחות.

 בינתיים נתרגש ובא על היהדות אסון הנאציזם, האנטישמיות גברה והלכה, ובעצם הימים ההם נרצח בתלאביב ארלוזורוב, וכך נאלצה התנועה לקרוא שוב את וייצמן להנהגתה (קונגרס הי"ט בלוצרן, 1935).

 באותו פרק זמן הניח את אבן-הפינה לעבודה חימית מדעית בארץ תחת פיקוחו, ובשנת 1934 פתח ברחובות את המכון על שם דניאל זיו ("מכון זיו")" שעמד תחת הנהלתו עד שנות חייו האחרונות. בשנה שלאחריה הקים לו ברחובות בית-קבע.

 בקיץ 1936 פרצו שוב מהומות דמים בארץ, וועדתהחקירה המלכותית, בראשותו של הלורד פיל, נשלחה לארץ. הופעתו של הנשיא לפני הועדה הזו עשתה רושם עז עליה, והכתה הדים בעולם כולו. בפעם הראשונה מאז ימי הצהרת בלפור, נקבע על במה מדינית מוסמכת פירוש רשמי למטרה הציונית: מדינה יהודית. אלא שהכרעה זו - עם "השם המפורש", כפי שנתבטא וייצ

 מן - באה בצורה, שהתנועה הציונית לא היתה מוכנה לקבלה : בצורת הצעה של מדינה מקוצצת. ההצעה נדחתה בקונגרס הציוני ה-20 (ציריך 1937), בצורתה הנתונה, אך להנהלה הציונית ניתן יפוי-כוח "לנהל משאומתן לשם בירור תכנה של הצעת הממשלה הבריטית ליסוד מדינה עברית בארץ-ישראל". אלא שבינתיים הורכבה ועדה חדשה, שסתרה בדו"ח שלה את מסקנות ועדת פיל והצעתה, ולאחר "ועדת השולחן העגול" הופיע בשנת 1939 - "הספר הלבן" של מאלקולם מאקדונלד, בנו של אותו מאקדונלד שניסה בשעתו לתקן את עוול "הספר הלבן" של פאספילד.

 פרצה מלחמת-העולם השניה, וייצמן הלך לארצותהברית ורתם את עצמו בעול מאמץ המלחמה

 זמן קצר אחר שובו מאמריקה, נתמנה יועץ כבוד בעניני כימיה של מיניסטריון האספקה באנגליה, שבראשו עמד<persName> הרברט מוריסון</persName> , והועמדה לרשותו מעבדה קטנה בגרוסווינור-קרסצ'נט מיום מספר 25. עבד שם עם קבוצה קטנה של כימאים.

 ושוב הצליח לתרום בעבודתו המדעית, תרומה חשובה למחנה בעלות-הברית, בפתחו תהליך ייצור של גומי סינתאטי, כתחליף לגומי הטבעי, שעל מקורותיו השתלטו היאפאנים.

 אך גם בימים ההם, בהיותו ראשו ורובו שקוע בעבודתו במעבדה, היו מעיניו בארץ. הישוב העברי, שהכריז, בעקב המלחמה בנאצים, על "שביתת-נשק" במאבקו נגד הספר הלבן, ביקש לתפוס מקום של כבוד, ככוח פעיל, בתוך המאבק של העולם התרבותי בסכנה הנאצית. וייצמן מילא תפקיד מכריע בהגשמת הורישה להקמת החי"ל, שבצד שליחותו ההיסטורית, ככוח יהודי פעיל בחזית, וכקרן-אור לשרידים המוצלים, שימש גרעין לכוח היהודי הצבאי הלוחם, שנתגבש במלחמת השחרור. בנובמבר 1944 - בעוד המלחמה בעצם תקפה - חזר וייצמן ארצה. באותם הימים חל יום הולדתו השבעים.

 האוניברסיטה העברית, שהיה מייסדה, חגגה מאורע זה בכנותה את המחלקות שלה לחימיה בשם "מכון ע"ש חיים וייצמן". בניויורק הופיע אותו יום ספר מוקדש לבעל היובל - "חיים וייצמן, איש המדע, המדינאי, בונה המדינה העברית". הקרן הקיימת הקדישה כרך מיוחד של ספר-הזהב ליובל השבעים, ורבים השתתפו בהרשמתו בו. אסיפת הנבחרים והוועד-הפועל הציוני התכנסו לכבודו על הר-הצופים.

 באמריקה נתארגן, בראשותו של אדמונד קאופמן, הועד האמריקאי לחקר המדע על שם ווייצמן, שהכריז על הקמת מכון לחקר המדע על שם הנשיא לרגל יובלו. (המכון נבנה ונחנך ברוב פאר ב-2 בנובמבר 1949, ביום הולדתו ה-25 של הנשיא).

 במארס 1945 יצא ללונדון, ופתח שם במאבקו המדיני למען פתרון סופי של בעיית ארץ-ישראל בצורת הכרזה על מדינה יהודית. על אף נעילת שערי הארץ על-ידי ממשלת המנדט בפני פליטי-החרב המתדפקים עליהם, לא איבד את אמונו בבריטניה, שבא לידי ביטוי מחודש בכנוס הציוני, שנתכנס בלונדון ב-2 באוגוסט 1945 ושעמד בצל המאבק נגד הספר הלבן. דבריו "לא השגנו הרבה, אך


 המצב לא הורע" עוררו אופוזיציה נגדו, ומתיחות אישית נשתררה בינו לבין מר בן-גוריון. עם כל הכבוד וההערצה אליו חש עצמו הנשיא מבודד במקצת. כמעט ונדמה היה, ששוב יסוג אל מאחורי הקלעים. אך כעבור חודש ימים התנער שוב, ובדו"ח שלו לפני ועידה מיוחדת של 400 שליחים ציוניים וחברי ההנהלה העולמית של הסוכנות היהודית הכריז ד"ר וייצמאן: "בריטניה קיבלה את ארץישראל בלי הספר הלבן, ומחובתה להחזירה לאומות המאוחדות בלעדיו". ובדברי הנביא ירמיהו המשיך : "עבר קציר, כלה קיץ - ואנחנו לא נושענו". חדשיים עברו מאז נכנסה לתפקידה הממשלה הנוכחית (של ה"לייבור") אך הספר הלבן, שמפלגת-העבודה גינתה אותו כהפרת אמון, עודנו בתקפו".

 פעמיים נפגש וייצמאן עם באווין, מבלי שהצליח להטות לבו לטובה, ובמר לבו עזב וייצמאן את לונדון והלך לארצות-הברית (נובמבר 1945), כדי להיפגש עם הנשיא טרומאן.

 בינתיים גבר גל הטרור בארץ. ממשלת המנדט החליטה על שיגור ועדת חקירה אנגלו-אמריקאית. בירושלים נתכנסו חברי הנהלת הסוכנות לישיבת-חירום. וייצמאן נמנע מבוא, ובחוגים מסויימים נשמעה דרישה להתפטרותו.

 חזר ארצה בפברואר 1946, לישיבת הועד-הפועל הציוני המצומצם (28 בפברואר 1946), במטרה מיוחדת להופיע לפני ועדת-החקירה האנגלו-אמריקאית. הוא עשה זאת (ב-8 במארס) בכל כוח-הניתוח הרעיוני ובכל משקל אישיותו. לא היה זה נאום, אלא דברים פשוטים ומזעזעים, היוצאים מעומק לבו הדואב של נציג העם היהודי, ששיכל אך אתמול שליש מבניו, וששרידיו מתדפקים על שערי הארץ היחידה שהיא כל תקוותם. היתה זו גולת הכותרת של עדויות היהודים בפני הועדה.

 הועדה החליטה על מדינה יהודית בחלק של ארץישראל. אף א הסתייג מכמה יסודות שבהצעה זו, הסכים לה בכללותה, אך ממשלת-המנדט הכזיבה שוב. היא מאנה לקיים את המלצות הוועדה ותחת זאת פתחה בנגישה זדונית נגד מנהיגי הישוב, שכמה מהם הושמו במעצר (יולי 1946). לאחר ישיבת-החירום של הועדהפועל הציוני המצומצם בירושלים (9 ביולי), בה הביע את שאט-נפשו מהתנהגות זו, יצא ללונדון להמשיך שם במאבקו.

 נלחם כל ימיו נגד הנטיות ה"קיצוניות" הריביזיוניסטיות של ז'בוטינסקי. לא ראה את מאבק הדמים כדרך לנצחון השאיפה לעצמאות מדינית, ובכל כוחו לחם בפעולות ארגוני המחתרת של אצ"ל ולח''י.

 בדצמבר 1946 נתכנס בבאזל הקונגרס הציוני הכ"ב, שעמד כולו בצל המאורעות בארץ-ישראל, ושלפניו צריך היה וייצמאן להגן על מדיניותו, בהסכימו להזמנת הבריטים לועידה יהודית-ערבית בלונדון. ההתנגדות לו היתה חזקה, הוויכוחים היו סוערים ותקיפים, אך בתשובתו למתוכחים הצליח הנשיא להעלות את הקונגרס שוב לרמה המתאימה. בלב שותת דם הטיף לקבלת "המוצא היחיד - הצעת החלוקה, הואיל ועלינו להופיע

 לפני המעצמות בהצעות מעשיות". ואף על פי כן נוצח בידי מתנגדיו ופרש מן הנשיאות.

 אך באוקטובר 1947 הוטלה עליו שוב השליחות הגורלית, לייצג את עמו בפני הועדה הארצישראלית המיוחדת של עצרת האו"ם, שבעקבותיה באה הכרזת האו"ם על מדינה יהודית בחלק של ארץ ישראל.

 והנה הגיע סוף-סוף היום הגדול - ה-14 במאי 1948. בתל-אביב הכריז מר דוד בן-גוריון על קום המדינה העצמאית. אותו מעמד היסטורי לא זכה לנשיאותו של וייצמאן, שחלקו היה כה מכריע בהשגתו, בפעלו נמרצות מאחורי הקלעים להשיג תמיכת ארצותהברית. למחרת ההכרזה, ב-15 במאי, לרגל פתיחת "קול ישראל" הכריז ראש הממשלה הזמנית מר בן-גוריון :

 "מאלה החיים אתנו אזכיר הערב רק שם אחד, של אדם דגול, אשר בין אם הוא נושא משרה רשמית ובין אם לא, בין שאנו מסכימים לדעותיו ובין שלא - הוא נשאר תמיד בחיר העם, באשר אין איש בחיים אשר תרם כמוהו לכל הכיבושים חישוביים והמדיניים של המפעל הציוני, וזהו ד"ר חיים וייצמאן".

 ב-16 במאי נבחר לנשיא מועצת מדינת ישראל הזמנית. הבשורה נשלחה אליו לארצות-הברית, ובמלים נרגשות הודה ממרחקים לעם הבוחר בו: גדול צערי על שברגע זה אינני במדינת ישראל, אך כל הגיגי ורחשי לבי נתונים ליושבי המדינה".

 במשך החדשים הבאים נאבק העם במלוא כוחו לשחרור מדינתו מידי הפולשים. מצב בריאותו לא איפשר לנשיא להיות עמו בחדשים הקשים ההם, אך מיד לאחר שהניתוח בעינו, שנעשה בג'נבה באוגוסט 1948, הוכתר בהצלחה, שבה ארצה, והופיע (30.9.48) בפני מועצת המדינה. היה זה מעמד היסטורי, שיישאר חקוק בזכרונם של כל אלה שזכו לראות את הדרת פני הנשיא בהופעתו הפומבית הראשונה במדינה, ולשמוע מפיו ברכת שהחיינו", שנאמרה בקול חנוק מדמעות.

 בשנת תש"ט (1949) הופיע ב"הוצאת שוקן", ספרו - "מסה ומעש" - זכרונות חייו של נשיא ישראל. בעברית ובאנגלית (ואח"כ בתרגומים לשפות שונות).

 הספר עורר בקורת חריפה מצד אישים שונים שלא נזכרו בספר (האנגלי ג,ימס א. מאלקולם ועוד). ד"ר אוסקר ק. רבינוביץ מלונדון, הוציא לאור בשפה האנגלית ואח"כ בתרגום עברי, "ספר חמישים שנות ציונות" ניתוח היסטורי של "מסה ומעש" מאת ד"ר חיים ווייצמן. בו הוא מנתח את החלקים ההיסטוריים של סיפור חייו המתייחסים לציונות ולעבודתו הציונית, ומסב את תשומת לבו של המחבר לכמה טעויות, אי-דיוקים וסתירות (שבאו באשמת עוזריו).

 גם המנוח פרופ' אברהם שלום יהודה הכין לפני מותו (13.8.51) חוברת בארצות הברית, בשם "מעש ומסה" D1. Weizman's Errors on Trial' באנגלית ובעברית בה הוא מבקר קשות את ספרו של ד"ר וייצמן, בקשר עם פגיעתו בו, ע"י העתקות של מכתבי ויצמן ליהודה.


 עם קום הכנסת הראשונה, לאחר הבחירות שנערכו - בינואר 1949, נבחר ד"ר חיים וייצמאן לנשיא המדינה (16.2.49).

 באפריל אותה שנה יצא לארצות-הברית לפי הזמנתו של הנשיא טרומאן. וחזר ארצה כעבור חודש ימים.

 מאז נעשה מצב בריאותו של הנשיא רופף יותר ויותר. עוד במאי 1949 נאלץ הנשיא להתפטר מתפקידו כיו"ר חבר-הנאמנים של האוניברסיטה, וכאות הכרת תודה על עבודתו המסורה הוענק לו תואר של נשיא-כבוד. בספטמבר יצא להבראה לשווייץ, ובין השאר ערר ביקור באוניברסיטת פרייבורג. בה התחיל את הקריירה המדעית שלו לפני יובל שנים. במעמד חגיגי העניקה האוניברסיטה לנשיא ישראל, על פי מנהג ישן, תואר דוקטור.

 ב-19 בנובמבר 1951, נבחר שנית, על-ידי הכנסת השניה. לנשיא ישראל, אך הפעם לא הרשה לו מצב בריאותו להופיע לפני הכנסת ולהישבע אמונים לעם במעמד פומבי, וטכס ההצהרה נערך בביתו ברחובות.

 במלאת לו שבעים וחמש שנה, החליטה הקהק"ל לנטוע יער לכבודו בשם "יער הנשיא".

 ד"ר וייצמן ענה למברכיו שבאו לברכו ליום הולדתו: "אני מאמין שעשיתי שגיאות ועכשיו הזמן לבקש סליחה, על אלה שנעשו במזיד, ועל אלו שנעשו בשוגג. איני יכול להבטיח לכם, שלא אעשה שגיאות בעתיד, אני רק בן אדם".

 עוד במלאות לו ששים שנה (בתרצ''ד) נבחר פה אחד ע"י מועצת עירית תל-אביב לאזרח הכבוד ה-14 של העיר.

 במלאת לו שבעים שנה (תש"ה), ציינה מועצת העיר תל-אביב את יובלו, ע"י קביעת "פרס ויצמן - למחקרים במדעים המדויקים''. במטרה: לעודד ולהמריץ את החוקרים העברים במדעים אלה, ובפרט החוקרים היושבים בא''י ופועלים בה.

 למעלה משנה היה חולה אנוש. נלחם באומץ לב ובגבורה רבה במחלתו והתגבר עליה.

 נפטר ברחובות, כ"א חשון תשי"ג (9.11.52) ובקבר לפי בקשתו, בחצר ארמונו ברחובות. רבבות עברו ליד ארונו לפני קבורתו.

 צאצאיו: <persName>בנימין</persName> (מוסמך לפילולוגיה ע"י אוניברסיטת אוקספורד),<persName> מיכאל</persName> (היה פיסיקאי. במלחמה העולמית השניה שירת בתור קצין-טיס בחיל האויר הבריטי בשירות לילה מעל האוקינוס, מתחמק מאוירוני האוייב הגרמני ומביא אניות נושאות מזון ותחמושת מאמריקה אל מבואותיה המערבים של אנגליה. נעדר מיום 11.2.1942).

 על שמו של ד"ר חיים וייצמן - "גן-חיים" מושב עובדים להתישבות שתופית בע"מ.

 ליום השלשים לפטירתו, הופיעו "בולי-הנשיא'' בערכים של 30 ו-110 פרוטות ע"י הדאר בישראל.


 הערכים האישיים

</p></div>
         <div type="bibliogrphy">
            <listBibl>
<bibl>Volume: #5 ,Page: 2389 ,URL: http://www.tidhar.tourolib.org/tidhar/view/5/2389</bibl><bibl>Volume: #5 ,Page: 2391 ,URL: http://www.tidhar.tourolib.org/tidhar/view/5/2391</bibl>
<bibl>Volume: #5 ,Page: 2392 ,URL: http://www.tidhar.tourolib.org/tidhar/view/5/2392</bibl>
<bibl>Volume: #5 ,Page: 2393 ,URL: http://www.tidhar.tourolib.org/tidhar/view/5/2393</bibl>
<bibl>Volume: #5 ,Page: 2394 ,URL: http://www.tidhar.tourolib.org/tidhar/view/5/2394</bibl>
<bibl>Volume: #5 ,Page: 2395 ,URL: http://www.tidhar.tourolib.org/tidhar/view/5/2395</bibl>
<bibl>Volume: #5 ,Page: 2396 ,URL: http://www.tidhar.tourolib.org/tidhar/view/5/2396</bibl>
<bibl>Volume: #5 ,Page: 2397 ,URL: http://www.tidhar.tourolib.org/tidhar/view/5/2397</bibl>
<bibl>Volume: #5 ,Page: 2398 ,URL: http://www.tidhar.tourolib.org/tidhar/view/5/2398</bibl>
<bibl>Volume: #5 ,Page: 2399 ,URL: http://www.tidhar.tourolib.org/tidhar/view/5/2399</bibl>
<bibl>Volume: #5 ,Page: 2400 ,URL: http://www.tidhar.tourolib.org/tidhar/view/5/2400</bibl>
<bibl>Volume: #6 ,Page: 2441 ,URL: http://www.tidhar.tourolib.org/tidhar/view/6/2441</bibl>
            </listBibl>
         </div>
      </body>
  </text>
</TEI>
