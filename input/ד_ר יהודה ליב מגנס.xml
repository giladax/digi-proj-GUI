<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1177 ,URL: http://www.tidhar.tourolib.org/tidhar/view/3/1177</bibl><bibl>Volume: #3 ,Page: 1178 ,URL: http://www.tidhar.tourolib.org/tidhar/view/3/1178</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יהודה ליב מגנס</persName>

</head>
         <div><p> נולד באוקלנד, קליפורניה, ארצות הברית, בשנת תרל"ז (5.7.1877), לאביו <persName>דוד </persName> שיצא בשנתו ה-15 מפשדבוז' שבפולין לאמריקה, ולאמו <persName>סופיה לבית אב</persName> <persName>רהמזון</persName> , ממשפחה שמוצאה מגרמניה. קיבל חינוך יהודי וכללי כבחור אמריקאי חפשי, ובן 17 נכנס ללמוד בבית-הספר הגבוה למדעי היהדות (בית מדרש לרבנים רפורמיים) "היברו יוניון קולג'" בסינסינטי ואחרי שנים אחדות הוסמך לרב, המשיך ללמוד באוניברסיטת סינסינטי עד שקיבל את התואר A. B.למד באוברסיטאות ברלין והיידלברג, וב-1900 קיבל את התואר ד"ר לפילוסופיה.

 בשנות לימודיו בגרמניה נפגש עם סטודנטים יהודים ממזרח אירופה והצטרף לתנועה הציונית ולמד את השפה האידית למען יוכל לבוא במגע עם ההמונים היהודים.

 ב-1903 חזר לאמריקה ונתמנה למדריך וספרן ב"היברו יוניון קולג'" שלמד בו לפנים והחל מיד


 בפעילות ציונית. השתתף באותה שנה בכינוס ציוני אמריקה בפיטסבורג והוכר כעסקן וכנואם משובח. עמד בראש אסיפות מחאה נגד הפוגרום הקישינובי ודרש בהן עזרה להגנה עצמית יהודית. בשנות 1904/06 היה רב העדה הרפורמית "היכל ישראל" בברוקלין ואח"כ עד 1910 רב בעדה הרפורמית החשובה ביותר בניו יורק "היכל עמנואל". היה מזכיר הסתדרות ציוני אמריקה, יזם את הקמת הלשכה לחינוך יהודי בניו יורק, עזר <persName>לשמריהו לוין</persName> בהפצת הציונות בין עשירי היהודים באמריקה ולכל מפעל לטובת ארץ ישראל (בין השאר היה חבר הועד שהחזיק בתחנת הנסיונות החקלאית של <persName>אהרן אהרנסון</persName> בעתלית), ארגן את הקהלה היהודית בניו יורק לאיחוד כל הזרמים והעדות בגוף אחד ועמד בראשה עד עלותו ארצה. בקונגרס הציוני ה-13 נבחר לועדה שהוטל עליה לעשות הכנות ליסוד אוניברסיטה עברית בירושלים. במלחמת העולם הראשונה השתתף ב-1917 בתנועה הפאציפיסטית (רודפת השלום) שהתנגדה לכניסת ארצותהברית להשתתפות פעילה במלחמה. דבר זה היה בניגוד לכיוון הציוני המדיני ולחלק גדול של דעת הקהל בארה"ב, אך הוא שמר לעצמו את זכות העצמאות הרוחנית לפעול לפי השקפתו המוסרית מבלי להתחשב בדעת אחרים.

 ב-1907 נשא לאשה את<persName> ביאטריס לווינשטיין</persName> ובאותה שנה ביקר עמה בארץ. ב-1912 ביקרו שנית בארץ יחד עם הנדבנים <persName>נתן ולינה שטראוס </persName> וגם לו היה חלק בעצה ובהשפעה על שטראוס בדבר השקעותיו במפעל תחנת הבריאות בארץ, שהקים שטראוס באותו ביקור במטרה לחקור את המחלות המקומיות והדרכים לריפויין לטובת כל תושבי הארץ בלי הבדל דת וגזע.

 ב-1922 עלה ארצה והשתקע. התמסר לפעולה בועדה להקמת האוניברסיטה העברית, ארגן את המכון למדעי היהדות ובמשך שנים אחדות עמד בראש הועדה שטיפלה בהנהלתו. 

 משנפתחה האוניברסיטה ב-1925 היה הקנצלר שלה במשך עשר שנים, ומשנשתנתה צורת הארגון שלה נבחר לנשיאה ב-1935, ב-1939 ושוב ב-1947. בשנות כהונתו בראש האוניברסיטה השיג בהשפעתו על עשירי היהודים באמריקה (ביניהם גיסו <persName>לואי מרשל</persName> ) כספים רבים להחזקת האוניברסיטה ולפיתוחה, בצורת תרומות ועזבונות גדולים, וגם מעשירי היהודים בארצות אחרות, כן משמש הוא כחבר פעיל בהנהגה הראשית של הסתדרות "הדסה" ונאמן ה"ג'וינט" במפעלי סיוע בארץ.

 מתוך נאמנות להשקפתו המוסרית האישית נטל עליו את התפקיד הבלתי פופולרי להכריז על תכנית מדינית לחיפוש דרכים לפתרון שאלת עתיד הארץ בדרך של שלום והסכם עם הערבים. לשם כך היה ממיסדי חוג "ברית שלום" ואח"כ חוג "איחוד" ופרסם את תכניתו להקמת מדינה דו-לאומית בארץ, שהיהודים והערבים יהיו שותפים ברבונות עליה ושום צד לא ישתלט על משנהו. את דעותיו אלה פרסם בנאו

 מים, במאמרים בכתבי-העת של "ברית שלום" ו"איחוד" ובספריו "ככל הגויים ?" ו"נאמני הקנצלר" שהוציא בעברית ובאנגלית, וכן הביע את השקפותיו אלה בפני ועדות החקירה השונות שביקרו בארץ. בין היהודים מצא מצדדים מספר לרעיונו, אך לא בין הערבים, אך הוא מאמין בצדק המוסרי שבתכניתו ומוסיף להכריז עליה, על אף ההתנגדות משני הצדדים, בתקוה כי סוף-סוף תכריחם המציאות לקבל את דעתו.

 כשמלאו לו ששים שנה הגישה לו האוניברסיטה קובץ מחקריה מאת מלומדיה בשם "ספר מגנס'" והחליטה לקרוא על שמו, "קרית יהודה" את שכונת המגורים של האוניברסיטה ו"הדסה" שאומרים ליסד על הר הצופים. ולמלאות לו שבעים שנה העניק לו חברהנאמנים של האוניברסיטה את התואר <persName>ד"ר כבוד</persName> , שניתן חוץ ממגו רק <persName>לד"ר חיים וייצמן.</persName>

 נפטר בניו-יורק, כ"ד תשרי תש"ט (27.10.48).

 בניו: <persName>דוד, יהונתן,ברוך</persName> (כנר).

</p>
<p>

 תוספות: 

 ארונו הובא מארצות הברית ביום י"ח אלול תשט"ו (5.9.55) ולמחרתו הוטמן בבית הקברות בסנהדריה בירושלים. (ראה כרך ג', עמוד 1177)

</p></div>
         <div type="bibliogrphy">
            <listBibl>
<bibl>Volume: #3 ,Page: 1177 ,URL: http://www.tidhar.tourolib.org/tidhar/view/3/1177</bibl><bibl>Volume: #3 ,Page: 1178 ,URL: http://www.tidhar.tourolib.org/tidhar/view/3/1178</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
