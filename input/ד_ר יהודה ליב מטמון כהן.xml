<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 468 ,URL: http://www.tidhar.tourolib.org/tidhar/view/1/468</bibl><bibl>Volume: #1 ,Page: 469 ,URL: http://www.tidhar.tourolib.org/tidhar/view/1/469</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יהודה ליב מטמון-כהן</persName>

</head>
         <div><p> נולד בכפר אוסטיה, ליד ברשאד, פלך פודוליה, אוקריינה, י"ד סיון תרכ"ט (1869), לאביו<persName> אברהם</persName> <persName>מאיר,</persName> פקיד, ממשפחת רבנים ואדמו"רים, ולאמו <persName>מרים</persName> <persName>(מינצה)</persName> . קיבל חינוך תורני בחדרים ובישיבות והוסמך לרבנות. למד באופן פרטי שפות ומדעים, נבחן וקיבל תעודת בגרות ותעודת מורה. ב-1890 היה מורה בביאליסטוק, ממקורביו של הרב שמואל מוהליבר ונתקבל כחבר לאגודת "בני משה". ב-1891 יסד בעיר קאלאראש בבסרביה בית-ספר עברי וחינך בו לחיבת ציון שדבק בה מנערותו, לימד עברית בעברית ואף למבוגרים הורה תלמוד בעברית. והיה שם מורשה חובבי ציון. ב-1897 עבר לאודיסה ולמד שם מדעי הטבע באוניברסיטה, היה מורה-מנהל בבית-ספר עברי, יסד גן-ילדים עברי ואגודות סטודנטים וסטודנטיות "שפת ציון" ו"צבא התחיה". חברי "צבא" זה שמו להם למטרה להכשיר את עצמם לחינוך והוראה כדי להקים מוסדות חינוך ותרבות בארץ-ישראל. לשם כך

 נסע לשווייץ, למד באוניברסיטאות ציריך וברן פילוסופיה, היסטוריה, פילולוגיה שמית, פדגוגיה, ביאולוגיה ובוטאניקה, התמחה בעבודת הוראה ב"גימנסיה החפשית", שחיפשה דרכי חידושים ותיקונים בחינוך, ובמשך שנה עסק בעבודה מדעית בפאריס. במקומות אלה השתתף ביסוד אגודות-סטודנטים ציוניות בשם "עבריה", ובפאריס יסד בית-ספר עברי לילדי היהודים לשעות אחרי-הצהרים. ב-1904 הוכתר באוניברסיטת ברן בתואר דוקטור לפילוסופיה ולביאולוגיה.

 באותה שנה הוזמן להצעת ד"ר <persName>ב"צ מוסינזון</persName> (ז"ל) וד"ר<persName> חיים בוגרשוב</persName> למשרת מנהל בית הספר בראשון לציון ובסתיו של אותה שנה עלה ארצה עם אשתו ובנו הקטן והחל לעבוד בראשון-לציון. הנהיג הוראה עברית במקצועות שנלמדו קודם לכן בצרפתית, חיזק את הרוח הלאומית בבית-הספר ואת הציונות של ציוני-ציון (בניגוד לשוחרי "תכנית אוגנדה") בקהל המבוגרים במושבה, שכלל את ההוראה והחינוך בביתהספר, יסד גם מקהלה, שיעורי ערב לעברית ושיעורי מדע למבוגרים. הנהיג בראשונה את תהלוכת-הלפידים של התלמידים בחנוכה ואת טיולי התלמידים בסביבה להכרת הנוף והטבע. תיכן תכנית לשנות את מבנה בית-הספר לפרו-גימנסיה על מנת ליצור בהמשכו את הגימנסיה העברית הראשונה בארץ, וכשלא נתקבלה תכניתו על דעת כל חברי הועד עקר ליפו ויסד ב-17 תלמידים את הגימנסיה העברית (המורים הראשונים: הוא ואשתו <persName>וברנרד מושנזון)</persName> שבמשך שנים מעטות, וביחוד מעת שעברה לתל-אביב, עלה

 מספר מוריה לעשרות ומספר תלמידיה למאות, היא הגימנסיה "הרצליה", ולבל תיחשב כמוסד זר מבחינה חוקית בארץ מכורתה, רשם אותה תיכף אחרי מתן הקונסטיטוציה הטורקית כמוסד עותומני וגם הוא עצמו קיבל את האזרחות העותומנית. יזם ופעל ביסוד המועדון "אחדות" לדיבור עברי ולקירוב בני העדות הישראליות השונות ביפו לעם עברי אחיד, וכן ביסוד שעורי מדע לעם ושיעורים לגננות עבריות, ובכלל היה הרוח החיה בכל הפעולות התרבותיות (חובבי הבמה, אגודת הטבע ועוד) ביפו. הש


 תתף ביסוד "אחוזת בית" והיה אחד מששים הראשונים שבנו את תל-אביב.

 כשנוסדה הגימנסיה העברית בירושלים היה מנהלה במשך שנת 1910 והיה נוסע לשם כך פעמים בשבוע לירושלים, ורק משבא<persName> שלמה שילר </persName> ונתמנה למנהלה שוחרר מתפקיד נוסף זה.

 עם גידולה של שכונת תל אביב לראשיתה של עיר יזם ליסד עיר גנים בחיק הטבע מחוץ לשאון העיר, ולשם כך יסד ב-1913 את אגודת "עיר גנים" שבחרה לה שטח אדמה על הגבעות שמעבר לנחל מוצררה ועמדה להתחיל שם בבנין ובנטיעה, אך בגלל פרוץ מלחמת-העולם הראשונה הופסקה הפעולה.

 משפרצה המלחמה ב-1914 וחבריו בהנהלת הגימנסיה "הרצליה" - מוסינזון (ז"ל) ובוגרשוב - הוכרחו לצאת מהארץ בגלל נתינותם הרוסית, נשא לבדו בעול ניהול המוסד וקיומו בתנאים הקשים והוטלה עליו דאגה נוספת לקיום התלמידים הרבים בני חו"ל, שנותקו מהקשר עם הוריהם ולא יכלו לקבל כספים לתשלום שכר-לימוד ולמחיה. בעת הגירוש הכללי מיפו ותל-אביב עבר עם המוסד לשפיה שליד זכרון יעקב ואח"כ לחיפה, שם נשאר כשנה וחצי עד סוף המלחמה.

 אחרי המלחמה חזר עם הגימנסיה לתל-אביב, השתתף בהקמת עיר-הגנים ולהצעתו נקראה בשם רמתגן. בהשפעתו הושארו מגרשי-צבור רבים למוסדות ובעיקר לגנים צבוריים וניטעה החורשה הראשונה ליד נחל מוצררה. יצא לדור שם בביתו, יסד את ביתהספר וניהלו ולימד בו בראשיתו, נוסף על עבודתו בגימנסיה בתל-אביב. יסד את בנק "השרון" בשביל רמת-גן ושכונת בורוכוב. בתל-אביב השתתף עם הד"ר<persName> יעקב סלע</persName> (בלובשטיין) ביסוד בית העם והרצה בו פעמים רבות. היה פעיל בהנהגת "גדוד מגיני השפה". יזם והשתתף ביסוד אוניברסיטה עממית בתלאביב על שם אחד העם. בהיותו יו"ר סניף תלאביב של הסתדרות המורים בשנות 30-1929 יזם את דבר יסודה של שכונת מורים. בגלל מחלה לא יכול להמשיך בפעולה, אך הרעיון בוצע בחלקו.

 עם גידול העליה מגרמניה ומסאלוניקי והצפת הישוב בהמוני דוברים לועזית ערך והוציא בשנות 1934-5 את השבועון המנוקד "העברי".

 בשנותיו האחרונות היה פעיל כחבר ועד "ברית ראשונים" ובהשתדלותו הקצתה מועצת רמת גן מגרש ליד גן הנשיאים בשביל בית מחסה לציונים ותיקים.

 ב-1936 הפסיק בגלל חולשה את עבודתו בגימנסיה הרצליה, אך אח"כ עוד נענה לבקשת עסקני רמתגן ויסד וניהל שם בית-ספר תיכון ואף יסד אגודה בשם "בית חינוך לעם" במטרה ליסד בית-חינוך חדיש שיקלוט גם נוער לומד מארצות הגולה.

 בחו"ל היה פעיל בתנועת "פועלי ציון". בארץ הצטרף אח"כ ל"אחדות העבודה" והיה מטעם סניפה היפואי ציר באספת-הנבחרים הראשונה והיו"ר הראשון של מועצת פועלי תל-אביב בהווסדה. בשנותיו האחרונות עבר להתאחדות הציונים הכלליים.

 פרסם מאמרים שונים בעתונות והשאיר כתבייד בעבודות מדעיות. ספריו: על התפתחות הלשון העברית (1904, בגרמנית), תחית ארץ ישראל (1908, בגרמנית); בעברית - יסודי הבוטניקה (1914), האדם (אנטומיה, 1916). בשנות 1932-35 פרסם מאמרים בביאולוגיה ובהיגיינה של העברים בדו-שבועון "בריאות'' שערך והוציא בנו הרופא <persName>ד"ר אברהם מטמון</persName> . ברבעון "לשוננו" פרסם עבודה מקיפה על השפה העברית בתקופת המשנה.

 נפטר בתל-אביב, י"ז אדר תרצ"ט, ונקבר בביתהעלמין הישן.

 על שמו נקראים ברמת-גן השכונה <persName>תל יהודה</persName> והגן הצבורי<persName> גן יהודה</persName> .

 צאצאיו: <persName>לאה</persName> אשת ד"ר מנחם ליבוביץ (באריעקב), <persName>ד"ר אברהם</persName> (אבי), <persName>עבריתיה</persName> אשת דוד גלצקי <persName>וטבענה</persName> אשת ישראל ישראלי.

</p></div>
         <div type="bibliogrphy">
            <listBibl>
<bibl>Volume: #1 ,Page: 468 ,URL: http://www.tidhar.tourolib.org/tidhar/view/1/468</bibl><bibl>Volume: #1 ,Page: 469 ,URL: http://www.tidhar.tourolib.org/tidhar/view/1/469</bibl>
            </listBibl>
         </div>
      </body>
  </text>
</TEI>
