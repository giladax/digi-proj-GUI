<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4805 ,URL: http://www.tidhar.tourolib.org/tidhar/view/15/4805</bibl><bibl>Volume: #16 ,Page: 4874 ,URL: http://www.tidhar.tourolib.org/tidhar/view/16/4874</bibl>
<bibl>Volume: #16 ,Page: 4875 ,URL: http://www.tidhar.tourolib.org/tidhar/view/16/4875</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יהודה לייב (ליאון) פינסקר</persName>

</head>
         <div><p> נולד בטומאשוב שבפולין, א' בטבת תקפ"ב (25.12.1821).

 לאביו <persName>שמחה הלוי פינסקר</persName> (בעל הספר "ליקוטי קדמוניות", שעשה למחברו מוניטין וזכה לכך, שההיסטוריונים <persName>מרדכי יוסט, צבי גרץ</persName> ואחרים כתבו פרקים שלמים בספר דברי-הימים שלהם על פיו. חיבר גם "מבוא לניקוד האשורי", ולאחר 20 שנה לפטירתו פורסם ספר קטן מכתב-ידו "משלי הגזרה והבניה", שהיא ספר-תרגילים לתלמידים) ולאמו <persName>מייטא.</persName>

 נתחנך בבית-הספר היהודי באודיסה (לשם העתיק אביו מקום-מגוריה של משפחתו), שבו שימש אביו מורה ללימודים עבריים. המשיך למודיו בגימנסיה רוסית ואחר-כך למד משפטים בליציאום האודיסאי.

 בשנת תר"ב (1842) סיים בהצטיינות את חוקלמודיו והוסמך לעורך-דין, אך כיהודי נשללה ממנו הרשות לעסוק במקצועו.

 למעלה משנה היה מורה לרוסית בבית-ספר יהודי בקישינוב, אולם ההוראה לא היתה לפי רוחו.

 ב-1843 נתקבל באוניברסיטת מוסקבה, בפקולטה לרפואה וגמר אותה ב-1848 כדוקטור למדצינה.

 נסע לגרמניה ולאוסטריה לשם השתלמות במקצועו, ובשובו לרוסיה נתמנה כרופא-אורדינאטור בבית-החולים העירוני באודיסה. לכתחילה היה מצבו דחוק. אך כעבור שנים מעטות נעשה הרופא העני לאחד מהרופאים המפורסמים והחביבים על אנשי אודיסה וריפא חולים עניים ללא הונוראריום (תשלום).

 ב-1848, עת מגפת-חלירע פקדה את רוסיה, מילא תפקידו כרופא תוך סיכון חייו.

 ב"מלחמת קרים" בין רוסיה לתורכיה התנדב לעבוד בבתי-חולים צבאיים וקיבל אות-כבוד מאת ממשלתו.

 בבוא הימים לא מצא עוד סיפוק ברפואה בלבד והוא פונה לצרכי-צבור וגם לעבודה פובליציסטית, עם הופעת השבועון היהורי-הרוסי "ראזסביט" ("השחר") פירסם בו מאמרים, ולאחר סגירתו שימש

 כעורך העתון הרוסי-היהודי "ציון", בו תבע מאת ממשלת הצאר זכויות-אזרח ליהודים וכמו-כן הטיף להפצת ההשכלה בין היהודים ולקרבם לתרבות הרוסית.

 היה מראשי "חברת מפיצי השכלה בישראל", בעלת נטיות מתבוללות, אשר עסקה, בין היתר, בייסוד בתי-ספר עממיים ברוסית לילדי ישראל.

 לאחר סגירת "ציון" השתתף בעתון "דיען ("היום") באודיסה, אך גם הוא נסגר על-ידי השלטונות, באשר דרש לתבוע לדין את האשמים בפוגרום האודיסאי, בימי חג-הפסח, תרל"א (1871).

 הפרעות באודיסה הביאוהו לידי ההכרה, שההתבוללות ורכישת תרבות רוסית אין ביכולתן לפתור את שאלת היהודים ויש לחפש מוצא לה במישור אחר. וכאשר חזרו הפוגרומים במשנה-שאת בשנת 1881, בדרום רוסיה ("סערות הנגב"), נזדעזע עד היסוד ושינה את הלך-מחשבתו על עמו ועתידו.

 הוא, בן הששים, בא לידי המסקנה, כי רחוקה התקווה להטבת מצב העם היהודי בנכר, אלא בארץ מיוחדת משלו. הלך לווינה, לפאריס, ללונדון והתדפק על שערי-יהודים ידועי-שם ובעלי-השפעה, בהביאו להם תכניתו על הקמת ארץ לעם ישראל, אך לשווא דבריו נפלו על אזנים אטומות.


 מספרים, שהרב והחוקר,<persName> ד"ר אהרן ילינק</persName> , אמר לו: "חולה אתה. המאורעות האיומים עשו עליך רושם מדכא ופעלו על רוחך. עצתי, שתפנה אל רופא למחלת-העצבים...". משהו דומה הגנו קוראים ביומנו של<persName> ד"ר הרצל</persName> : "ביקשתי אחד מידידי הותיקים והמסורים, שיקרא את כתב-היד (הכוונה ל"יודענשטאאט" - "מדינת היהודים"). בעוד הוא קורא בו, הוא פרץ לפתע בבכי. בעיני היתה התרגשות זו טבעית מאד, הן גם אני בכיתי, לא אחת, אגב כתיבה, אולם, לתדהמתי, נתן הוא הסבר אחר לדמעותיו כי סבור היה, שנטרפה עלי דעתי..."

<persName>ד"ר ילינק</persName> אף יצא בסידרת מאמרים בשבועון הוינאי הגרמני "די נויצייט", עתון היהודים "גרמגים בני דת משה", נגד תכניתו "המוזרה" של <persName>פינסקר,</persName> שפירסם (1882) בגרמנית ובעילום-שם את מחברתו <persName>"אבטואמנציפאציה</persName> " ("קול קורא אל בני-עמו מאת יהודי רוסיה. אם אני לי מי לי, ואם לא עכשיו אימתי ?"), הפותחת דף חדש בתולדות עם ישראל והבשילה את רעיון תנועת התחיה הלאומית, אם-כי לא קבע את ארץ ישראל כארץ בלעדית לישראל, בכותבו: ארץ, אשר לנו תהיה לעולם, ואדונים זרים לא יוכלו לגרשנו מעליה. אפשר, אמנם, שארץ-קדשנו תוכל להיות גם לארצנו. אם כה יהיה - מה טוב!

 ב"אבטואמנציפאציה" הוא ניתח את מצבו העגום של היהודי הזר לעולם בכל מקום, את הטרגדיה של ישראל, מהות הגולה, הגורמים לשנאת ישראל הנצחית. "בעיני החיים-היהודי חשוב כמת; בעיני האזרחים הוא גר ; בעיני התושבים - נע-ונד ; בעיני העשירים - קבצן ; בעיני העניים - עשיר מנצל ; בעיני הפאטריוט - חסר ארץ מולדת, ובעיני כל - מתחרה שנוא...".

 הסיק, כי אין תקנה לנו, אלא בריכוז לאומיטריטוריאלי: "התרופה הנכונה והיחידה היא יצירתה של אומה יהודית, של עם שרוי על אדמתו, השתהררותם העצמית של היחידים, שיווי מעמדם כאומה בין האומות על-ידי רכישת ארץ מולדת להם".

 בראותו בעיני-רוחו את השואה העתידה לבוא על ישראל בגולה, הוא מתרה ביהודי גרמניה, משם זנקה חית-הטרף הנאצית:<persName> יבוא יום, וההיסטוריה</persName> <persName>תתנקם בכם על בגידתכם בעמכם... גם כי תרבו</persName> <persName>אותותיכם כי פאטריוטים נאמנים אתם, יזכירו לכם</persName> <persName>בכל זאת, כי מגזע שם מוצאכם... וביום בהיר אחד</persName> <persName>ישליכוכם מעבר לגבול, יזכירכם ההמון הגס, המטיל</persName> <persName>ספק בכשרותכם, כי באמת אינכם אלא ארחי-פרחי,</persName> <persName>מלחכי-פינכא, אשר לא בשבילכם החוקים כתובים...</persName> (ההדגשה מאת כותב הערך - מ.ה.).

 רושם הקונטרס, שתורגם לאחר-מכן לעברית בידי<persName> ש. ל. ציטרון, פ. פרנקל </persName> (הוא הסופר "ברטוביה"), <persName>אחד-העם</persName> , ולשפת יידיש בידי<persName> מנדלי</persName> <persName>מוכר ספרים</persName> , היה כביר; ההדים - חיוביים ושליליים. <persName>ד"ר ילינק לודוויג פיליפסון</persName> (מלומד יהודי-גרמני, תירגם את התנ"ך לגרמנית בצירוף פירוש) ואחרים קטלו את החוברת, ואף העתון העברי "הצפירה"

 ביטל את רעיונו של<persName> פינסקר</persName> ולגלג עליו. לעומת זאת הביע המשורר <persName>יהודה לייב גורדון</persName> ב"המליץ" את הכרתו המלאה לבעל "אבטואמנציפאציה", אולם התייחס בספק באפשרות של הגשמת הרעיון, כי, לדעתו, עם ישראל אינו מוכשר עדיין לכך.<persName> פרץ</persName> <persName>סמולנסקין</persName> בעתונו "השחר" חייב את החוברת, והעתון "המגיד", שבראשו עמד הפובליציסט הנודע ומחבר הספר "דרכי-רפואה" (מאמרים פופולאריים בתורת-הבריאות), <persName>דוד גורדון</persName> , הביע לחוברת אהבה רבה. חובבי-ציון ברוסיה והעתונות הרוסית-היהודית קיבלו את הקונטרס בהתלהבות.

 בשנת תרמ''ג (1883) נועדו באודיסה <persName>פינסקר,</persName> <persName>פרופסור צבי שפירא</persName> , פרופסור <persName>מאכס מאנדלשטאם,</persName> <persName>משה לייב ליליינבלום </persName> ואחרים והחליטו לייסד "ועד מנהל מרכזי", שתכליתו לכונן "מרכז ישובי, אם אפשר יהיה בארץ ישראל, לאותם מעניי אחינו בכל הארצות, אשר כוח בידיהם לעבודה, אבל לא ימצאו עבודה בארץ מולדתם" (מובאה מתוך "מגילתזיכרון" לקביעת העקרונות של אגודת חובבי-ציון באודיסה). כך נוצרה באודיסה (ג' בתשרי, תרמ"ד) אגודת חובבי-ציון, בשם "זרובבל",<persName> שפינסקר</persName> עמד בראשה<persName> וליליינבלום</persName> כיהן כמזכירה.

 בי"ח במרחשון תרמ"ה (בסוף 1884) נועדה בעיר <persName>קאטוביץ</persName> (גרמניה דאז, לאחר מלחמת העולם השניה נספחה לפולין) הועידה הכללית חובבי-ציון, בהשתתפות 35 באי-כוח של אגודות שונות. בועידה, בה היה <persName>פינסקר</persName> הרוח החיה בכל דיוניה והחלטותיה, נבחר הוא לראש ההנהגה. בועידה, שעוררה הד אדיר בעולם היהודי, נוסדה ההסתדרות הציונית, בשם "אגודת <persName>משה מונטיפיורי</persName> לחיזוק האדמה בארץ ישראל". השם הזה ניתן מטעמים טכסיסיים, כי מסוכן היה להקים ברוסיה הסתדרות ציונית בעלת צביון פוליטי, ובאופן כזה הוסוותה כאגודה של צדקה וסעד.

 החל מיד בהגשמת החלטות הועידה, אם-כי לא מעט קשיים נערמו בדרכו, אך הצליח למשוך לרעיון הציוני אישים חשובים ולעורר את יהודי רוסיה, שתרמו בנפש חפצה וביד נדיבה למען ארץ ישראל סכומי-כסף ניכרים, אשר הועברו למושבות בארץ, ובכך הוחשה עזרה לאכרים.

 לא עברו ימים ונתגלעו סכסוכים וחכוכים בין הדתיים "והחפשיים" בתוך המחנה, שהביאו לידי החלשת הפעולה והקטנת ההכנסות. לבירור ענינים הזמין <persName>פינסקר </persName> את האגודות לועידיה במקום-המרפא דרוזגניק (תמוז תרמ"ז), ולמרות הניגודים שבלטו בועידה, נתקבלו למען הענין המשותף החלטות לחיזוק האגודות והבראתן. מבין החרדים נבחרו בועידה "גבאים יועצים" לצדו של <persName>פינסקר,</persName> והשם "אגודת מונטיפיורי" שאינו הולם עוד את התנועה הלאומית, הוחלף לשם "חובבי-ציון".

 ברם, "מלחמת אחים" הלכה וגברה ובמכתב להנהגה מיום י' בתמוז תרמ"ט, התפטר לחלוטין מתפקידו, מתוך טעמי בריאות הרופפת. חובבי-ציון


 החליטו לקרוא לועידה חדשה בוילנה (אב תרמ"ט), אך סירב להשתתף בה. התפטרותו חיזקה את עמדת החרדים ובהנהגה החדשה היתה ידם על העליונה, אך לא לזמן רב, כי כעבור 8 חדשים (אייר, תר"ן) נתכנסה באודיסה, זוהי הפעם הראשונה, באופן גלוי אסיפת-היסוד של האגודות חובבי ציון, שאושרו עלידי השלטונות. בהנהגה החדשה, שנבחרה, היו "החפשים" רוב, <persName>ופינסקר</persName> ביניהם - והוא אז כבר חולה וזקן.

 בתחילת שנת תרנ"ב (1892) גברה מחלתו והיא הכריעתו.

 נפטר ערירי בכ' בכסלו תרנ"ב (1891) והובא לקבורה באודיסה בכבוד גדול וברוב עם, והעולם היהודי ספד לו, כאשר "יספדו אנשי-חיל על שרצבא אהוב שמת" (מדברי אחד העם).

 במאמציו של <persName>ד"ר פנחס פלדמן</persName> מאודיסה הועלו עצמותיו לארץ ישראל ונטמנו במערת ניקנור על הר-הצופים בירושלים (י"ב בתמוז תרצ"ד - 1934).

 עליו אמר ד"ר הרצל: אילמלי קראתי את המחברת "אבטואמנציפאציאן" של ד"ר<persName> ליאון פינסקר</persName> - לא הייתי כותב את מחברתי "מדעת-היהודים".

 במלאות 10 שנים למותו הירצה <persName>אחד העם</persName> אודותיו באודיסה (עיקרי דבריו נדפסו ב"השלח", כרך ט', ונכללו ב"כל כתבי אחד העם", תחת הכותרת "התורה והעבודה"), באומרו, <persName>שפינסקר</persName> היה אחד ממבשרי הציונות לפני בואה, חמש-עשרה שנה לפגי הרצל. הבאים אחריו - מימיו הם שותים, אף כי את שמו אינם מזכירים. <persName>פינסקר</persName> הוא המחוקק של הציונות המדינית והרצל ה"אפוסטול" שלו.

 מ. המפל

</p></div>
         <div type="bibliogrphy">
            <listBibl>
<bibl>Volume: #15 ,Page: 4805 ,URL: http://www.tidhar.tourolib.org/tidhar/view/15/4805</bibl><bibl>Volume: #16 ,Page: 4874 ,URL: http://www.tidhar.tourolib.org/tidhar/view/16/4874</bibl>
<bibl>Volume: #16 ,Page: 4875 ,URL: http://www.tidhar.tourolib.org/tidhar/view/16/4875</bibl>
            </listBibl>
         </div>
      </body>
  </text>
</TEI>
