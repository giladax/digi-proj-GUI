<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 1011 ,URL: http://www.tidhar.tourolib.org/tidhar/view/2/1011</bibl><bibl>Volume: #2 ,Page: 1012 ,URL: http://www.tidhar.tourolib.org/tidhar/view/2/1012</bibl>
<bibl>Volume: #2 ,Page: 1013 ,URL: http://www.tidhar.tourolib.org/tidhar/view/2/1013</bibl>
<bibl>Volume: #2 ,Page: 1014 ,URL: http://www.tidhar.tourolib.org/tidhar/view/2/1014</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יהושע דראליץ</persName>

</head>
         <div><p> נולד ברוז'ישצ'ה, מחוז לוצק, פלך ווהלין (אוקראינה), א' חשון תרמ"ח (אוקטובר 1887), לאביו <persName>יוסף </persName> ב"ר יהושע (בעל השכלה, ציוני מסור, סוחר יערות ובעל טחנות) ולאמו <persName>רחל לאה</persName> (אשה פקחית וצדקנית) בת ר'<persName> פנחס ארליך</persName> (בר-אורין, מחסידי מאקארוב וטריסק). למד בחדרים ואצל מורים פרטיים וקיבל חינוך תורני-חסידי ורכש לו ידיעות והשכלה כללית. התכונן באופן פרטי לבחינות בגרות. מנעוריו עסק בעבודה ציונית ותרבותית ולמען הפצת הדיבור העברי.

 ב-1904 פרסם ב"המליץ" ספור בהמשכים בשם "בין יאוש ותקוה" על רקע פרעות קישינוב. נטה זמן קצר לתנועת הטריטוריאליזם, כתגובה נגדית להתקפות העזות על ד"ר הרצל בעת פולמוס-אוגנדה,

 ובימי התסיסה המהפכנית ב-1905 התקרב לס. ס. (ציונים סוציאליסטים) והשתתף בארגון שביתות ועוד. השלטונות הרוסיים עקבו את פעולותיו בחשדנות ואז עבר לוארשה. שם הוזמן למזכיר במערכת העתון היומי "דער וועג" (בעריכת צבי פרילוצקי) וערך את המדור "בערי השדה".

 בסתו 1906 עבר לברלין ומשם לברן ולמד באוניברסיטה, מקודם בפקולטה המשפטית ואח"כ בפקולטה הפילוסופית והתמסר למקצועות היסטוריה כללית, פילוסופיה וכלכלה מדינית, היה שם חבר הנשיאות של "האגודה האקדמית הציונית" וחבר הקורפורציה "קדימה", וכתב בקביעות משווייץ לעתון הווארשאי "אונזער לעבען".

 ב-1908 נשא לאשה את <persName>שפרה</persName> בת <persName>זאב רוזנפלד</persName> (בן הרב מנדל מדובנא, משושלת רבנים ידועה במשך 200 שנה).

 בחורף 1909 עסק בברלין באיסוף חומר היסטורי בשביל חיבור הדיסרטציה, כתב בקביעות ל"די נייע וועלט" הווארשאי, ויצג את העתון כסופרו בקונגרס הציוני התשיעי בהאמבורג ובכנסית ההסתדרות לשפה ולתרבות העברית. בקונגרס העשירי בבאזל ב-1911 היה סופרו של ה"מומנט" הווארשאי. במרס 1913 הוסמך לדוקטור לפילוסופיה (הדיסרטציה שלו על יסודן וראשיהן של ישיבות סורא ופומבדיתא בגרמנית, יצאה בדפוס בוינה ב-''Die Grundung der 1926 Judisch-Babilonishen Hochschuln Sure und Pumbadita und ihre ersten Rektorn. אמר להמשיך בעבודה מדעית, אך אביו, שיזם ליסד בארץישראל טחנה ומסחר-עצים, משך אותו לפעילות כלכלית ולעת עתה מסר לו את הנהלת הבנק שיסד בעירו, ותוך פעולתו זו עסק גם בעבודה ציונית וצבורית מקומית. באותה שנה השתתף בקונגרס הציוני ה- 11 בוינה כציר ציוני רוסיה וכסופר ה"מומנט".

 בקיץ 1914 התכונן לנסוע ארצה עם אביו לשם חקירת התנאים לביצוע יזמתם הכלכלית, והנה פרצה מלחמת-העולם הראשונה. בקיץ 1915, כשהתקדמו צבאות גרמניה ואוסטריה לתוך ווהלין נמלט עם משפחתו לברדיצ'ב ואח"כ לקיוב. השתתף בפעולות ועד העזרה לפליטים וחברת מפיצי השכלה ואח"כ באחת המשלחות באזור חזית ווהלין, ביזמת הסופר <persName>ש. אנרסקי,</persName> להצלת חפצי הקודש ושרידי האמנות של עיירות היהודים, הציל הרבה חפצי-ערך, ביניהם תרמילים ומעילי-גשם שהחיילים תפרו להם מגוילי ספרי-תורה. כשכבש הצבא הרוסי חזרה את שטחי ווהלין בקיץ 1916 נשלח הוא לארגן את העזרה ליהודים במחוז לוצק. באותה תקופה, ביום י"ד אב תרע"ו, נספו הוריו מפגיעות פצצת אוירון גרמני במקלט שהסתתרו בו. 

 עבד במוסקבה כמזכיר ומנהל השבועון "העם". הוכרח לחזור לקיוב ולהתגייס ושרת עד המהפכה כמפקח נוסע על הטחנות מטעם הממשלה והמפקדה הצבאית. אחרי מהפכת מרס 1917 ברוסיה נבחר


 לועד הציוני העירוני בקיוב ולהנהלת "תרבות", השתתף בכינוס הציוני הכל-אוקראיני ונבחר לחבר המרכז הציוני ולמזכירותו, למועצה הלאומית היהודית הזמנית והשתתף כבא-כח הציונים ב"רדה" המרכזית (הפרלמנט הזמני לאוקראינה), במועצת הקהלת הדמוקרטית הראשונה בקיוב ובכנסיה היהודית באוקראינה, והשתתף בקביעות בעתון "דער טעלעגראף" מיסודו

 של <persName>מ. נ. סירקין </persName> ובעריכתו של<persName> מאיר גרוסמן.</persName>

 בסתיו 1918, כאשר עם מפלת הגרמנים נפלה ממשלת סקורופאדסקי ובמקומה קם הדירקטוריון האוקראיני של ויניצ'נקו ופטליורה והחלו הפרעות ביהודים, היה עם משפחתו בסלאוויטא. שם השלים בין הנהגת הקהלה השמאלית ובין הצבור האזרחי שהחרים אותה ונבחר לראש הנהגת הקהלה. במשך הכיבוש הבולשבי הקצר חי בסתר ומשנכנסו הפולנים עבר לרובנה ונבחר לועד הציוני המרכזי הזמני לווהלין, פעל למען "קרן הגאולה" ובעבודת הג'וינט לסיוע ועזרה קונסטרוקטיבית, בתעמולה ועבודה ציונית, עזרה לחלוצים ולפליטים מרוסיה. כשהוכרה זכותו על יער מירושת אבותיו ליד וולאדימיר-ווהלינסק (לודמיר בפי היהודים) עבר שמה וארגן מחדש את הקהלה על בסיס דימוקרטי-לאומי ונבחר לנשיאה ופיתח את הפעולה הציונית לכל ענפיה. בעת התקדמות הצבא הסוביטי עד הוויסלה הושלט ועד קומיסרים על הקהלה והוא הוכרח להסתתר, ואחרי נסיגת הרוסים וכניסת הפולנים הכובשים הקים מחדש את הקהלה ומוסדותיה והפעולה הציונית והצבורית והסוציאלית. יזם ויסד את הבנק העממי היהודי על יסודות קואופרטיביים שהתפתח במשך הזמן למוסד כלכלי משקי בעיר ובסביבה. התמסר במיוחד לעניני האשראי הקואופרטיבי של הג'וינט. אח"כ נבחר למועצת ההסתדרות הציונית בפולין ולמועצת הועד הלאומי ליהודי פולין בווארשה, לועידה הכל-פולנית בלודז ולקונגרס הציוני הי"ב בקארלסבאד. עבר לווארשה והמשיך בעבודה הציונית ובעניני הג'וינט. עבר לברלין, יסד שם בית-מסחר לאכספורט מגרמניה לאמריקה ועסק בפעולה ציונית וצבורית ביחוד בין היהודים יוצאי רוסיה, ושם

 התקרב<persName> לזאב ז'בוטינסקי</persName> והיה אח"כ מהראשונים שהצטרפו אליו ביסוד המפלגה הרביזיוניסטית. עבר לוינה ויסד סניף להוצאות-הספרים "עבר", "מוריה", ו"דביר" מברלין בהשפעת <persName>ח. נ. ביאליק, ד"ר שמריהו</persName> <persName>לוין ומ. רוזנשטיין </persName> והפיץ ספרות עברית בוינה ובבודאפשט ויצירות מוסיקה יהודית, ארגן קונצרטים למוסיקה יהודית (אחד מהם בארמון הקיסר לשעבר, ב"בורג"), בהשפעתו של הקומפוזיטור יואל אנגל וכתב רשימות ב"וינר מורגן פוסט".

 בסוף 1924 השתתף במשלחת לא"י יחד עם <persName>מ. א. טננבלאט</persName> (כעת מנהל סט"א בירושלים) ועוד, לשם סידור החוזה בין חברת הביטוח "פניקס" האוסטרית ובין הקה"ק, התקשר עם חברת "מסחר ותעשיה" ובשובו לוינה יסד שם סוכנות אוסטרית-ארצישראלית למסחר, וביזמתו נערכה ליד הקונגרס הציוני הי''ד תערוכה מסחרית עם ביתן ארצישראלי. בשליחות חברת "פניקס" ממינכן סידר את עניני הביטוח בשבילה בין היהודים המהגרים מרוסיה בברלין, ואחרי הצלחתו בשליחות זו נתמנה מטעם חברת "ריאוניונה אדריאטיקה" הטריאסטית לארגן את עסקי הביטוח שלה בפולין ובסוף 1926 חזר להשתקע בוארשה. פעל למען החברה בכל רחבי פולין בסידור חוזים לתועלת הדדית בינה ובין ההסתדרות הציונית בפולין והבנק המרכזי לקואופרציה מיסודו של הג'וינט. השתתף גם בפעולה הצבורית והציונית, הוזמן לחזור ללודמיר ונבחר שם לסגן ראש העיר מטעם היהודים וביחוד הציונים, אך בגלל לחץ חזק מצד השלטונות נגד סגן ציוני, לחץ שהיה עלול לגרום צרות לתושבים היהודים, ויתר על המנדט.

 עזר לז'בוטינסקי ביסוד המפלגה הרביזיוניסטית בפולין והיה מראשי הפעילים בועידותיה הארציות והעולמיות ובמוסדותיה (סגן נשיא הצה"ר בפולין בנשיאותו של המשורר <persName>יעקב כהן</persName> , נשיא-כבוד של נציבות בית"ר בפולין, העורך והמו"ל של "תל-חי", חבר הדירקטוריון של "קרן תל-חי" בפולין, נציג הצה"ר בועד הציוני המרכזי בפולין, ראש נציגות הצה"ר בועד קהלת וארשה וחבר הנהלתה ובועדות לענפי פעולה שונים בקהלה). דרש להעביר את בית היתומים ואת המוזיאון של הקהלה לארץ-ישראל ולחם למען השפה העברית בקהלה ולמען עזרתה למפעלים ציונים, חלוציים ותרבותיים.

 בעת הפילוג במפלגה הרביזיוניסטית השתדל בעד מניעת הקרע, אך הקרע קם והיה, והוא הצטרף ל"מפלגת המדינה העברית" בהנהגת מ, גרוסמן ולמרכזה בפולין, נבחר לסגן-נשיא וב-1934 אחרי עליתו של הנשיא יעקב כהן לא"י, נבחר הוא לנשיאה.

 ב-1931 עזב את שרותו ב"אדריאטיקה" ועבר לשרות החברה הטריאסטית "ג'נרלי".

 משעלו צאצאיו ארצה החליט לעזוב את עסקי הביטוח והצבור ואחרי שורה של מסיבות-פרידה לכבודו בוארשה ובערים אחרות עלה ארצה עם אשתו במרס 1935 והתישב בתל-אביב ונתמנה למנהל


 הסניף המקומי של חברת-הביטוח "מגדל". אח"כ התמסר, בהשפעת <persName>מאיר דיזנגוף</persName> על סמך שיחות קודמות ביניהם ב-1925 בת"א וב-1932 בוארשה, לארגן חברה בעלת-הון שתיסד מפעל מרכזי להספקת גאז לבישול דרך מערכת צנורות לבתי ת"א. סמוך להצלחה הופסקה עבודה זו בעקב פרוץ מלחמת-העולם השנית. אח"כ עסק בהדרכה ובבקורת בעניני ביטוח, ומשנת 1943 הוא מנהל הבנק הקואופרטיבי "אוצר עברי למסחר" ששינה את שמו ל"אוצר המעמד הבינוני''. המשיך את פעילותו במפלגת המדינה העברית ובהתאחדות עולי פולין, ובארגון הציונים הותיקים, בלשכת בני ברית "שער ציון" ובלשכת הבונים החפשים "ברקאי", חבר בועד הפועל של ההסתדרות הכללית של המעמד הבינוני בא"י ובועד המפקח של חברת "גאולה".

 בנותיו: <persName>שולמית</persName> (עסקנית בתנועת הנשים הרביזיוניסטיות בפולין ובארץ) אשת <persName>אריה דיסנצ'יק </persName> (חבר מערכת "הבוקר"),<persName> חביבה</persName> אשת<persName> חנן (האנס) פולאק</persName> מנהל המחלקה האלמנטרית בחברה לביטוח "ציון" (והיא מזכירה בחברה זו).

</p></div>
         <div type="bibliogrphy">
            <listBibl>
<bibl>Volume: #2 ,Page: 1011 ,URL: http://www.tidhar.tourolib.org/tidhar/view/2/1011</bibl><bibl>Volume: #2 ,Page: 1012 ,URL: http://www.tidhar.tourolib.org/tidhar/view/2/1012</bibl>
<bibl>Volume: #2 ,Page: 1013 ,URL: http://www.tidhar.tourolib.org/tidhar/view/2/1013</bibl>
<bibl>Volume: #2 ,Page: 1014 ,URL: http://www.tidhar.tourolib.org/tidhar/view/2/1014</bibl>
            </listBibl>
         </div>
      </body>
  </text>
</TEI>
