<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4661 ,URL: http://www.tidhar.tourolib.org/tidhar/view/15/4661</bibl><bibl>Volume: #15 ,Page: 4662 ,URL: http://www.tidhar.tourolib.org/tidhar/view/15/4662</bibl>
<bibl>Volume: #15 ,Page: 4663 ,URL: http://www.tidhar.tourolib.org/tidhar/view/15/4663</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יהושע טהון</persName>

</head>
         <div><p> נולד ב<placeName>לבוב</placeName> (גליציה) בשנת תר"ל (1870).

 לאביו <persName>משה.</persName>

 למד באוניברסיטה של ברלין והוכתר ב-1895 בתואר דוקטור לפילוסופיה. למד בבית-המדרש לרבנים וב-1897 קיבל סמיכה להוראה. אותה שנה נתמנה לרב-מטיף בקראקוב שבגליציה המערבית ובתפקיד זה כיהן כל ימי חייו.

 ציוני מסור ונאמן משחר נעוריו וכסטודנט יסד אגודה ציונית "ישראל הצעיר". השתתף בקונגרסים הציוניים והיה חבר הועד הפועל של ההסתדרות הציונית העולמית.

 כשפולין השתחררה לאחר מלחמת העולם הראשונה מעול הכובשים הרוסים הצאריסטים ונעשתה מדינה עצמאית - נתמנה כציר בכנסייה המייסדת ופעמים רבות נבחר כציר ל"סיים" הפולני וזמן-מה, לאחר התפטרותו של<persName> יצחק גרינבוים</persName> , שימש נשיא סיעת הצירים היהודים ("קולו") בפרלמנט. כל שנות כהונתו ב"סיים" עמד במערכות המלחמה לזכויותיהם האזרחיות של יהודי פולין.

 נשא לאשה את <persName>מריאנה</persName> לבית <persName>בך.</persName>

 זכורים דברי הפולמוס המוחצים והמצויינים עם הכומר <persName>לוטוסלאווסקי</persName> ב"סיים" בשאלת היהודים. בשנינות ובגאווה לאומית הדף הטריבון היהודי הנועז את כל התקפותיו של הכומר האנטישמי ויתר חבריו הצוררים, הוקיעם ועשה פלסתר את כל "האידיאולוגיות" ואת כל ה"קונצפציות" היהודיות שלהם והטיח האשמות כבדות נגדם.

 וזכורה ליוצאי פולין בישראל הסערה, שהתחוללה בשעתה, כאשר צירת ה"סיים", האנטישמית הנודעת <persName>פריסטאר</persName> , המליצה לאסור את השחיטה הריטואלית היהודית. נלחם בחירוף-נפש נגד הגזירה הזידונית הזאת, בכותבו באחד ממאמריו בעתון הוורשאי "היינט" מיום 28.2.36 דברים נועזים ביותר: "השחיטה היא אחד העקרונות העיקריים של האמונה היהודית, ואם בא מישהו לאסרה - כאילו פגע בנשמתה של האומה היהודית. זהו חוק בל יעבור, שבענינים הנוגעים לחיים יהודיים אסור בשום אופן ופנים לזרים להתערב. היעיז איזה בן-אדם, שאינו שייך לדת הנוצרית לערער על תשמישו פולחן מקודשים משלה? אך כאשר הדברים אמורים בענינים יהודיים, אזי כל גוי הוא "מומחה" ופוסק... אנו, היהודים, מצווים להדוף כל נסיון של כפייה דתית, עלינו להתחשל כגוף מוצק, והחפץ לנפצו יישבר לרסיסים..."


 היה "העבראיסט" קנאי, עברי קיצוני וניהל תעמולה מסועפת בכתב ובעל-פה למען השפה העברית ותנועת "תרבות" ומוסדותיה. אהבתו וקנאתו לעברית לא ידעו פשרות, אולם עם זאת ידע כשליח ציבור של יהודי פולין להגן כלפיחוץ על זכיותיה של שפת יידיש, כשפת המוני העם בגולה.

 היה פעיל בשדה הספרות הציונית בארבע שפות; עברית, יידיש, גרמנית ופולנית. כניסתו לספרות העברית החלה עם הצטרפותו ב-1897 ל"השלוח" של <persName>אחד-העם</persName> , בו פירסם חיבורים רבים בשטחים שונים וגם מחקר על "שיטת הפילוסופיה הסינתטית" של הפילוסוף האנגלי,<persName> הרברט ספנסר</persName> . אשר יצא לאחרמכן בספר מיוחד. בגרמנית פירסם עבודות מדעיות אחדות, כגון: "יסודות המוסר בהתפתחותם במערכות שיטתו הפילוסופית של<persName> עמנואל קאנט</persName> " ; "לביסוסה ההיסטורי-פילוסופי של הציונות" ועוד.

 כתב ספרון בעברית על ד"ר <persName>תיאודור הרצל</persName> (אודיסה, תרע"ח). בהקדמתו אומר המחבר: "תהא-נא מחברתי זו מצבת-זכרון מצערת לגיבורנו הלאומי, להאדם הדומה למלך, לגבר עילאה מכף רגל ועד קדקדו. חזיון נהדר היה האיש הזה לרבבות אנשים. משורר נעים, מלא רוך, משובב-נפש היה פתע ליוצר כביר של אידיאות סוציאליות ולמנהיג גדול בעיני כל. רוצה אני לספר במחברת: על טיב לבו וחכמתו, על דבר עומק נפשו ומפעלו הגדול".

 חלק ממאמריו הרבים בעברית לוקטו בקובץ מיוחד "כתבים" (הוצאת "אחיאסף", וורשה, תרפ"ב) ובהם הוא מברר את מהות היהדות ואת יסודות הציונות.

 כאשר הנאצים השתלטו על גרמניה ופתחו בטיהור נגד היהודים, התאוששו וצהלו האנטישמיים למיניהם בפולין. בין וורשה וברלין נתהדקו קשרי ידידות והבנה. מכיוון שחש וניבא, כי למרות "הידידות" עם פולין יעלו הנאצים על אדמתה ויטביעו את יהודיה בנחלי-דמים, יצא בנאום חריף ב"סיים", רעם והזהיר מפני הסכנה ההולכת ובאה. דבריו כדרבנות הסעירו את חברי הפרלמנט בשל תקיפותם ועוז-רוחם, אולם נפלו על אזנים אטומות. זה היה נאומו ההיסטורי האחרון, ולא ארכו הימים ונאסף אל עמיו בקרקאו בשנת תרצ"ו (1936).

 צאצאיו: <persName>נתנאל</persName> ז"ל, <persName>נלה </persName> אשת<persName> ג. הולנדר</persName> (באורגואי). (מ.ה.)

</p></div>
         <div type="bibliogrphy">
            <listBibl>
<bibl>Volume: #15 ,Page: 4661 ,URL: http://www.tidhar.tourolib.org/tidhar/view/15/4661</bibl><bibl>Volume: #15 ,Page: 4662 ,URL: http://www.tidhar.tourolib.org/tidhar/view/15/4662</bibl>
<bibl>Volume: #15 ,Page: 4663 ,URL: http://www.tidhar.tourolib.org/tidhar/view/15/4663</bibl>
            </listBibl>
         </div>
      </body>
  </text>
</TEI>
