<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1455 ,URL: http://www.tidhar.tourolib.org/tidhar/view/3/1455</bibl><bibl>Volume: #3 ,Page: 1456 ,URL: http://www.tidhar.tourolib.org/tidhar/view/3/1456</bibl>
<bibl>Volume: #3 ,Page: 1457 ,URL: http://www.tidhar.tourolib.org/tidhar/view/3/1457</bibl>
<bibl>Volume: #3 ,Page: 1458 ,URL: http://www.tidhar.tourolib.org/tidhar/view/3/1458</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יוסף חזנוביץ</persName>

</head>
         <div><p> נולד בגרודנה, (רוסיה הלבנה), כ"א חשון תר"ה (22.10.1844), לאביו <persName>אהרן</persName> (איש תורני ומשכיל, יודע שפות, סוחר, ניסה לכתוב שירים עבריים) ולאמו<persName> מלכה</persName> . נתיתם בילדותו מאמו וגדל בבית הסבא ר' <persName>צבי הירש</persName> , בעל פונדק בכפר טריסוטי ליד גרודנה. הצטיין בלימודיו בחדר, עד כי הרבי הטיל עליו לעזור בהכנת תלמידים נחשלים. למד מעצמו רוסית ונתקבל בבי"ס ממשלתי ליהודים. כשהמורים אמרו להכריחו לכתוב בשבת עזב את בית-הספר אחרי שמסר על כך מחאה בכתב. המורים התפשרו אתו, נתנו לו תעודה. של חמש מחלקות גימנסיה והוא חזר בו ממחאתו. בשנתו

 העשרים יצא לקניגסברג שבפרוסיה המזרחית, התכונן שנה וחצי לבחינת כניסה ונתקבל למחלקה הרפואית באוניברסיטה. הצטיין בלימודיו עד כדי כך, שבהיותו תלמיד המחלקה השלישית כבר נמסרה לו עבודה בביתהחולים תחת השגחת מורה, הפרופ' בורוב, מגדולי המנתחים בזמן ההוא. כדי להתפרנס לפחות בדוחק עד לגמירת לימודיו עבד כעוזר לרופא במחנה שבויים צרפתים בברלין במלחמת פרוסיה - צרפת ב-1871 ובשרות רפואי לעזרה ראשונה ברכבות הצלב האדום ברלין - פאריס ובשנת 1872 גמר את לימודיו ועל סמך חיבורו בדבר השפעת האור על האורגניזם של בעלי-חיים קיבל את התואר דוקטור לרפואה. כדי לקבל רשיון לעסוק ברפואה ברוסיה שהה שנים אחדות בפטרבורג והתכונן לבחינה באוניברסיטה הרוסית. שם קירבוהו הסטודנטים הרוסים והפולנים, ואחד מהם, הפולני מלצ'בסקי, שנתפרסם לאחר זמן כפרופיסור לחימיה, מסר לו את מטתו והוא עצמו שכב על הרצפה. בשנת 1876 נבחן גם בפטרבורג, וחזר לגרודנה ואח"כ עבר לביאליסטוק ושם השתקע.

 נשא לאשת את<persName> פרניה</persName> בת <persName>זאב וילבושביץ</persName> , ממשפחה נכבדה בגרודנה, אחות המהנדסים <persName>גדליהו</persName> (ראה כרך ב', עמוד 939),<persName> נחום</persName> (ראה כרך ב', עמוד 950) <persName>ומשה</persName> ואחות <persName>מניה שוחט </persName> (ראה כרך ב', עמוד 846) ואחרי שאשתו אבדה את עצמה לדעת ומאז, כדרך אביו אחרי התאלמנותו, לא נשא אשה אחרת כל ימיו, והקדיש את כל זמנו הפנוי לעבודה צבורית ולאומית.

 בביאליסטוק שימש כרופא בבית-החולים של הקהלה, השתתף ביסוד חברת "לינת הצדק" והיה הרוח החיה בה, ובכלל היה נוהג לרפא חולים עניים בחנם, התקרב להמונים. דיבר בלשונם היהודית הפשוטה, התלבש בפשטות והסתפק במועט לצרכי עצמו.

 הצטרף בין הראשונים לתנועת חיבת ציון והיה ממיסדי האגודה הראשונה בביאליסטוק ביחד עם המשורר מ. מ. דוליצקי, ברוך פריידנברג, אהרן יעקב שפירא ועוד. - השתתף בועידת קטוביץ בתרמ"ה בתור ציר מביאליסטוק ביחד עם הרב שמואל מוהליבר, ברוך פריידנברג. ובשנת תרמ"ג יצא מביאליסטוק לעלות.


 ארצה. בדרכו ביקר בבתי-החולים בוינה, פאריס, מרסיל ואלכסנדריה, וכשהתקרב באניה לחוף הארץ לא הורשו הנוסעים לעלות, בגלל מגפת החולירע שפרצה אז בארץ. באזמיר ירד מהאניה והוכנס למשך עשרים יום לבית-ההסגר על מנת להמשיך משם את דרכו אל הארץ, אך בהסגר נחלש וחלה והוכרח לחזור לביתו בביאליסטוק מבלי להגיע אל הארץ.

 המשיך בפעילותו בחיבת ציון והקדיש לה את מיטב זמנו, כוחו וכספו וביתו היה, בית ועד של חובבי ציון וכל עסקני הישוב היו בני ביתו. ביחוד התמסר להגשמת הרעיון שצץ במוחו בדבר יסוד בית-ספרים לאומי בירושלים, והיה קונה ואוסף ספרים ומשתדל לרכוש כל ספר חדש שיצא וכן ספרים עתיקים ונדירים, ואפילו בשכר ריפוי חולים היה, מעדיף לקבל מהם ספרים במקום כסף. לשם כך היה נוסע אפילו אל חולים למקומות רחוקים, כשהיה סיכוי לקבל מהם ספר יקר-מציאותו שעניין אותו. אחד מאספיו המעיינים כלל 850 הגדות של פסח עתיקות ונדירות.

 בתר"ן זכה סוף-סוף לבוא ארצה בשיירה של חובבי ציון בראשותו של הרב <persName>שמואל מוהליבר</persName> , אחרי האספה הכללית המיסדת של חברת יישוב א"י באודיסה.אז נפגש בירושלים עם משכילי העיר ובראשם <persName>הרי"מ פינס, אפרים כהן, דוד ילין ואליעזר</persName> <persName>בן-יהודה</persName> , שבמסגרת לשכת "בני ברית" הירושלמית החלו בפעולה ליסוד ספריה צבורית. מקומית ופתחוה בחדר קטן ודל (ב"הצבי" היו מכריזים על אוסף ספרים ומפרסמים את שמות המנדבים). הוא שיתף אותם ברעיונו הגדול והמקיף בדבר יסוד בית-ספרים לאומי, מסר להם את הספרים שאסף והמשיך לאסוף ולשלוח להם ספרים כמעט עד סוף ימיו (בסך הכל אסף, כפי שרשם בעצמו, בחצי יובל שנים 36141 ספר) ו"בני ברית" המשיכו בעבודתם ובמשך הזמן אף הקימו בנין לבית הספרים הלאומי ליד שכונת זכרון משה, וכך נוצר המוסד שנקרא "בית נאמן" וגם "מדרש אברבנאלי" (השם שקראו לו "בני ברית") ו"גנזי יוסף" (על שמו) ושימש גרעין לבית-הספרים הלאומי והאוניברסיטאי בירושלים.

 בשנת תר"ן הצטרף לאגודת "בני משה" ויסד בביאליסטוק "חברת תורה" במטרה דתית-לאומית. החברה החזיקה בדירה שכורה בית-תפילה, שבתור שכזה לא משך עליו את עיני הבולשת הצארית, ושם היו מתפללים ושומעים הרצאות דתיות-לאומיות ואף מסיבות "סעודה שלישית" של שבת נערכו שם לפי המנהג החסידי, וגם בהן היו שומעים דברי תורה בכיוון לאומי ושרים בצבור שירים לאומיים. (אם-טפוס של מסיבות "עונג שבת").

 בגלל עלילה של רופא פולני אנטישמי הוגלה פעם בפקודת השלטון למשך שנתים ללודז. שם לא מצא אוירה רוחנית כחפצו והצטמצם בעבודה רפואית, ובעיקר באיסוף ספרים.

 מראשית התנועה הציונית היה מבקר בכל הקונגרסים, מוקסם מאישיותו של הרצל, ובשאלת אוגנדה

 היה בין אומרי ה"הן". אחרי מות הרצל חדל לבקר בקונגרסים והתמסר שוב אך ורק לאיסוף הספרים והיה אפילו לווה כספים למטרה זו, עד כי בשנת תרע"ב עלו חובותיו בעד ספרים עד כדי 5000 רובל, באותה שנה חלה בדלקת ריאות והרופאים כבר התיאשו מחייו, אך ידידיו, וביניהם מנכבדי העיר, טיפלו בו במסירות והצילוהו. העתונים העבריים והאידיים היו מפרסמים אז יום-יום ידיעות על מצב בריאותו. ואפילו בימי מחלתו הקשה דאג אך ורק לאיסוף הספרים.

 במלחמת-העולם הראשונה טולטל עם זרם הפליטים לרוסיה, ובתקופת המהפכה ומלחמות האזרחים שלאחריה הוכרח להכנס, מדולדל וחסר-כל, לבית מושב זקנים בייקאטרינוסלאב, ושם נפטר נשכח ונעזב, ביום כ"ט כסלו תר"פ.

</p></div>
         <div type="bibliogrphy">
            <listBibl>
<bibl>Volume: #3 ,Page: 1455 ,URL: http://www.tidhar.tourolib.org/tidhar/view/3/1455</bibl><bibl>Volume: #3 ,Page: 1456 ,URL: http://www.tidhar.tourolib.org/tidhar/view/3/1456</bibl>
<bibl>Volume: #3 ,Page: 1457 ,URL: http://www.tidhar.tourolib.org/tidhar/view/3/1457</bibl>
<bibl>Volume: #3 ,Page: 1458 ,URL: http://www.tidhar.tourolib.org/tidhar/view/3/1458</bibl>
            </listBibl>
         </div>
      </body>
  </text>
</TEI>
