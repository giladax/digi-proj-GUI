ד"ר יוסף פומרוק

Volume: #1 ,Page: 205 ,URL: http://www.tidhar.tourolib.org/tidhar/view/1/205

 תוספות: 

 (המשך לערך שלו בכרך א', עמוד 205)

 כאיש ציבור, כחבר מועצת עירית תל-אביב, במשך שנים רבות, וכבעל השפעה רבה במוסדות השלטון המנדטורי דאז, עלה בידיו כתומך עוזר, לסייע לכל נצרך ונזקק ללא הבדל מעמד וללא משוא פנים. תמיד ראשון ונכון לכל פעולה למען ולטובת הציבור.

 בתמונה זו נראה כשהוא צועד בראש הפגנה בככר מגן-דוד ברח' אלנבי שנערכה ע"י עירית תל-אביב והישוב העברי "נגד הספר הלבן" בשנת תרצ"ט (1939), כשהוא נושא את דגל הלאום ומאחוריו ראשי העיר, הרבנים הראשיים ומנהיגי הישוב ובני העיר תל-אביב.

 נפטר בתל-אביב ביום י' אייר תש"ב (27 באפריל 1942) ונקבר באזור של אישי ציבור בבית הקברות בנחלת יצחק.

 ראה בכרך ט"ז, עמודים 4942-43 את הערך של רעיתו שמחה בת אברהם חיים שלוש (כרך א', עמוד 504).

 צאצאיו: אנינה  אשת יונה קפלן ; עורך-הדין צבי אברהם פומרוק (רעיתו - דליה בת התעשיין למצות "אביב" ו"ישראל" - ישראל דננברג (כרך ה', עמוד 2185).

Volume: #17 ,Page: 5244 ,URL: http://www.tidhar.tourolib.org/tidhar/view/17/5244