<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2902 ,URL: http://www.tidhar.tourolib.org/tidhar/view/7/2902</bibl><bibl>Volume: #7 ,Page: 2903 ,URL: http://www.tidhar.tourolib.org/tidhar/view/7/2903</bibl>
<bibl>Volume: #7 ,Page: 2904 ,URL: http://www.tidhar.tourolib.org/tidhar/view/7/2904</bibl>
<bibl>Volume: #7 ,Page: 2905 ,URL: http://www.tidhar.tourolib.org/tidhar/view/7/2905</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יחזקאל (ארנסט) מרטון</persName>

</head>
         <div><p> נולד בשנת תרנ"ו (17.5.1896) בעיר דיצ'וסנטמארטון שבטרנסילבניה (אז בהונגריה ואחרי סיפוח החבל לרומניה ב-1919 הוחלף שם העיר ל-טרנווני).

 לאביו הרב<persName> מרדכי מארטון</persName> (רבה של הקהלה) ולאמו <persName>ויכטה.</persName>

 נתחנך בבית-הספר של הקהלה ובישיבה הקטנה של אביו הרב, ואח"כ נשלח להשתלמות בתלמוד בישיבות אחרות בהונגריה. בו בזמן השתלם גם בלימודים כלליים

 ואחרי קבלת תעודת בגרות למד משפטים ומדעי המדינה והכלכלה באוניברסיטאות קולוז'וואר.

 בתור יהודי שרשי מהבית לא תעה לדרך החלקלקה של המשכילים ילידי דת משה בהונגריה, שהשתדלו לגמוע את שיקוי האשליה שהם מעורים בגופה ובנפשה של האומה המאדיארית השלטת, ובדרך זו התאמרו לגאול את עצמם מקללת התלישות של שברי אומה יהודית מרוסקת, המוכרחים להתכחש לעצמיותם ולהתחפש ליצורים אחרים ממה שהם מטבעם ומילדתם, כדי שימצאו להם מקום כאנשים מסודרים במסגרת אומה ריבונית בעולם. בלמדו באוניברסיטת בודאפשט הצטרף לאגודת "מכביאה" של הסטודנטים הציונים, שבחינוכה הלאומי הראתה לחבריה את הדרך לקוממיות הנפשית של האדם היהודי על קרקע מולדת השלשום והמחר

 של האומה הישראלית במדינתה שתקום לתחיה, ולסלילת הדרך למטרה זו ב"עבודת ההווה" למען הציונות ולמען כיבוש הקהלות, ברוח הוראות הרצל, להנהגתה של שכבת-משכילים חניכי "מכביאה", שמטעמים תועלתיים יהיו אזרחים נאמנים לארץ מגוריהם, אך בפנימיות נפשם ישמרו אמונים למדינת-היהודים לעתיד-לבוא. בעבודת התרבות והתעמולה של "מכביאה" נתגלה ככח צעיר מבטיח רבות בכושר השכנוע והההלבה בדיבור ובכתב (בהונגרית שהיתה שפת חיי הצבור והתרבות גם ליהודים שם).

 במוצאי מלחמת-העולם א', בסוף שנת 1918, החלה התפוררות הקיסרות ההאבסבורגית וממלכת הונגריה ונראה ברור, שחבל טרנסילבניה ינותק מהונגריה להיות מדינת-לאומים מיוחדת בעלת רוב רומני ומיעוטים של מאדיארים וסאכסים, או שיצורף לרומניה. מפנה זה פגע כהלם אדיר ביהודי טרנסילבניה, בשמטו מתחת רגליהם את קרקע הלאומיות המאדיארית, שדימו להיותם מושרשים בה לנצח, וכעת הועמדו בפני ההכרח להתדפק על דלתי אומה שלטת חדשה, שנואה ובזויה בעיניהם וידועה כשונאת יהודים.

 רק הציונים, שמנו בטרנסילבניה קומץ קטן של עסקנים וסטודנטים, שנשארו איתנים ברוחם תוך המבוכה הממוטטת של יתר היהודים, והם ניצלו את שעת הכושר להעביר את המוני העם למחניהם. כשיסדו עסקני העממים בטרנסילבניה "מועצות לאומיות" מקומיות ואזוריות בימי מהפכת התפוררות הממלכה, יסדו העסקנים הללו "מועצות לאומיות" גם ליהודים (במקומות שנמצא "כח האדם" הדרוש לכך), ובמרכזה של טרנסילבניה, בעיר קלוז', יצרו "ברית לאומית ליהודי טרנסילבניה", שנטלה על עצמה לארגן את יהודי כל החבל לחטיבה לאומית מיוחדת וליצור נציגות שתעמוד על משמר מעמדם האזרחי והלאומי של היהודים כלפי ממשלת הארץ, תהיה איזו שתהיה, וגם כלפי גופים בינלאומיים להגנה על זכויות המיעוטים. מטרה זו נתקבלה על דעת רוב היהודים בטרנסילבניה כמוצא הכרחי יחיד מהמבוכה שבמעמדם המדיני בארץ מושבם וגילו נטיה (חוץ ממיעוט של שקועים בלב ונפש בהתבוללות מאדיארית) להצטרף ל"ברית הלאומית". והנה ניצלו העסקנים יוצרי ה"ברית" את שעת הכושר ניצול נוסף ועשו את "הברית הלאומית" גם להסתדרות ציונית, וכך אחזו בכח בציצת ראשה של היהדות הטרנסילבנית ושילבוה במערכת עם ישראל לתחית מולדתו ההיסטורית ושפתו הלאומית, והכוחות הארגוניים הללו יצרו כלים לכל ענפי הפעילות הציונית (קרנות, תרבות עברית, הכשרה חלוצית, עליה וכו').

 הד"ר<persName> מארטון</persName> היה מראשי הפעילים והנואמים בארגון יהודי טרנסילבניה במסגרת הלאומית-הציונית, וכשיסדה "הברית הלאומית" בראשית 1919 את השבועון "אוי קלט" ("מזרח חדש") שיצא בשפה ההונגרית, נתמנה הוא לעורכו והמשיך לערוך את העתון גם משהוגדל אחרי כשנה לעתון יומי ופיתח אותו לאחד מטובי העתונים בטרנסילבניה ב, מה משובחת מבחינה מדינית


 ומקצועית כאחת, ורבות תרם לחינוך יהודי טרנסילבניה ללאומיים ולציונים ושימש בטאון מעורר ומפעיל לכל ענפי היצירה הציונית באותה ארץ ואסכולה לפיתוח כוחות ספרותיים צעירים, והשפעתו היתה ניכרת בהיענותם של המוני היהודים לכל קריאה לעזרת העם. על מדת חשיבותו בעיצוב עמדתם של היהודים שם תעיד העובדה, שפעמיים הרסו הסטודנטים הרומניים הפורעים את המערכת והדפוס של העתון ופעמיים הוקמו מחדש בעזרת הצבור היהודי.

 הד"ר<persName> מארטון</persName> פעל גם כנואם ומרצה משכנע בועידות ובהופעות חגיגיות בצבור, וכן כסופר-הוגה, שמאמריו ומחקריו נתנו הסבר וביסוס אידיאולוגי לרעיון הציוני ותרמו הרבה לרכישת האינטליגנציה היהודית לציונית. היה מראשי המדברים בועידות הארציות של הברית הלאומית-ההסתדרות הציונית, נבחר לקונגרסים ציוניים ולועד הפועל הציוני. משך גם לא-ציונים לשיתוף- פעולה במדיניות הלאומית היהודית המקומית, ובשנת 1929 נבחר ברשימה היהודית הלאומית למועצת העיר קלוז' ולסגן ראש העיר, ומ-1932 ואילך נבחר ברשימה זו לפרלמנט הרומני, בו ייצג את יהודי טרנסילבניה, עד שחלקה הצפוני והעיר קלוז' הוחזרו זמנית ב-1940 להונגריה, ומאז מילא תפקיד מרכזי בהנהגת ההסתדרות הציונית בהונגריה עד השואה, ששיתקה כל פעילות יהודית ב-1944 בכל הונגריה.

 נשא לאשה את ד"ר<persName> גזלה</persName> בת<persName> שמואל דויטש</persName> (סופרת ומבקרת לספרות ולאמנות).

 בעת איסוף יהודי קלוז' במחנה ריכוז לשילוח בקרונות המות לאושוויץ הניס אותו הקונסול הרומני במכוניתו לשטח רומניה, וב-1946 הגיע לארץ.

 בשנת 1948 חידש בתל-אביב את הופעת העתון ''אוי קלט" בעזרת אחדים מהחברים הותיקים של המערכת ששרדו לפליטה, ומחנך בו את העולים החדשים קוראי הונגרית לאזרחות ישראלית ולהשתלבות בחיי הארץ וממשיך בפעילותו הציונית במסגרת המפלגה הפרוגרסיבית.

 ספריו (בהונגרית): "הלאום היהודי בטרנסילבניה" (1922), "עתידו של עם ישראל" (1939), "המצב העולמי של היהדות והיהודים" (1941), "סקירה על התישבות היהודים בהונגריה" (1942)", ארץ-ישראל במסגרת המדיניות העולמית" (1943).

 בנו: <persName>מיכאל.</persName>

</p>
<p>

 תוספות: 

 נפטר בתל-אביב, ה' אלול תש"ך (28.8.60) (ראה כרך שביעי, עמוד 2904)

</p></div>
         <div type="bibliogrphy">
            <listBibl>
<bibl>Volume: #7 ,Page: 2902 ,URL: http://www.tidhar.tourolib.org/tidhar/view/7/2902</bibl><bibl>Volume: #7 ,Page: 2903 ,URL: http://www.tidhar.tourolib.org/tidhar/view/7/2903</bibl>
<bibl>Volume: #7 ,Page: 2904 ,URL: http://www.tidhar.tourolib.org/tidhar/view/7/2904</bibl>
<bibl>Volume: #7 ,Page: 2905 ,URL: http://www.tidhar.tourolib.org/tidhar/view/7/2905</bibl>
            <bibl>Volume: #11 ,Page: 3882 ,URL: http://www.tidhar.tourolib.org/tidhar/view/11/3882</bibl></listBibl>
         </div>
      </body>
  </text>
</TEI>
