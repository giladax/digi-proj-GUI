<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #9 ,Page: 3317 ,URL: http://www.tidhar.tourolib.org/tidhar/view/9/3317</bibl><bibl>Volume: #9 ,Page: 3318 ,URL: http://www.tidhar.tourolib.org/tidhar/view/9/3318</bibl>
<bibl>Volume: #9 ,Page: 3319 ,URL: http://www.tidhar.tourolib.org/tidhar/view/9/3319</bibl>
<bibl>Volume: #9 ,Page: 3320 ,URL: http://www.tidhar.tourolib.org/tidhar/view/9/3320</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יחיאל צ'לנוב</persName>

</head>
         <div><p> נולד בכ"ז תשרי תרכ"ד (1863) בקרמנצ'וג שבאוקראינה.

 לאביו<persName> זאב</persName> (למדן מופלג ועסקן צבורי חשוב, מחסידי חב"ד הנלהבים) ולאמו בת<persName> שלמה מונישזון.</persName>

 נתחנך רק בלימודי היהדות. ומשעברה (1877) המשפחה לגור במוסקבה החל ללמוד לשון המדינה ולימודים כלליים ואחרי מלחמה קשה הסכימו הוריו לכניסתו למחלקה הששית בגימנסיה רוסית (1877). בתחילה נטה לתנועה המהפכנית "רצון העם", אך משתנגלה ב-1881

 "רצון העם" בפרעות ביהודים, וגם מתנגדי המשטר הצארי השתתפו בהן, נתעורר בו הרעיון הלאומי היהודי, וביחד עם <persName>מ. מ. אוסישקין </persName> השתתף בראשית 1882 ביסוד "האגודה הפלשתינאית", שהתפתחה אח''כ ל"חובבי ציון", והצטרף גפ לתנועת ביל"ו, אך לא יצא בגורל בין המיועדים לעלות ארצה מטעם ביל"ו, ולכן המשיך בלימודיו עד שהוסמך לד"ר לרפואה והמשיך בפעילות ציונית בגולה.

 נשא לאשה את<persName> רבקה </persName> בת <persName>שלום רטנר</persName> (עלתה לארץ עם ילדיה בשנת 1922. היתה יד ימינו ועזרה לבעלה במיטב כוחותיה בעבודתו הציונית. ביתה היה בית ועד ועבודה למרכז ציוני רוסיה. נפטרה בתל-אביב כ' ניסן תשי"ז - 21.4.57).

 עוד ב-1884 נוסדה בזימתו אגודת "בני ציון", שחינכה מנהיגים לתנועה הציונית, ונבחר לראשה. היה עסקן

 פעיל ואח''כ מזכיר באגודת "חובבי ציון'' במוסקבה. ב-1891 נבחר ליו"ר הועידה השניה של חובבי ציון באודיסה וב-1892 השתתף במשלחת חובבי ציון אל הבארון<persName> רוטשילד </persName> להעיר אותו על הפעילות האנטיישובית של פקידיו בארץ, שעליה התריע עוד בועידת אודיסה. ב-1894 יצא בשליחות חובבי ציון לארצות המערב ויצר קשרים עם ראשי התנועות הדומות בארצות ההן.

 בקונגרס הציוני הראשון לא רצה להשתתף, מתוך חשש שתנועה חדשה זו תזיק לפעולות המעשיות והתעמולתיות של חובבי ציון. לקונגרס השני (1898) כבר בא ומאז נכנס לפעילות מתמדת בהסתדרות הציונית העולמית, השתתף בכל הקונגרסים ובכמה מהם היה גם סגן יו"ר, פעיל בנשיאות, בועדות, במליאה וגם בעבודה מאחורי הקלעים. צידד בעבודה המדינית, אבל דרש גם עבודה מעשית בארץ והשתדל להכניס גם את העבודה התרבותית למערכת העבודה של ההסתדרות הציונית, ובהמשך הזמן נבחר גם לתפקידים מרכזיים, כגון לועד הפועל הציוני הגדול, למועצת המפקחים של אוצר התישבות היהודים ולדירקטוריון של הקרן הקימת לישראל, וכן למורשה גליל מוסקבה, בו העלה את מספר האגודות משלש ל-120, ואח"כ נמסרו לו גם גלילות הוולגה, סיביר וקאוקאז, ובכולם הצליח ליצור יש מאין. בקונגרס החמישי העביר החלטה לכנס את הקונגרס רק אחת לשנתים. בקונגרס הששי היה מראשי המתנגדים ל"תכנית אוגנדה", מראשוני היוצאים מאולם הקונגרס למחאה נגד אישור התכנית, ואח"כ עמד בראש "ציוני ציון" ופרסם את ספרו "ציון ואפריקה", שחיזק את ההתנגדות לתכנית אוגנדה. פעל גם בהנהגת הציונות הרוסית, היה יו"ר ועידת מינסק ב-1902 וידיר ועידת הלסינגפורס ב-1906 והיה ממכיני התכנית הסינתטית של ציונות ו"עבודת ההווה" בגולה. בקיץ 1907 ביקר בארץ, ובראותו שגאולת הקרקע דחופה הרבה יותר מכדי להטילה על הקהק"ל בלבד, השתתף ברכישת שטח קרקע ליד יפו וב-1909 ארגן קבוצה של יהודי רוסיה, שגאלה את אדמת מגדל שליד טבריה. בראשית 1908 קיבל עליו את ניהול עניני הקהק"ל ברוסיה, ובמשך שלש שנים עלו הכנסותיה למעלה מפי-שלשה, שנאספו בלמעלה מ-600 מקומות, ברובם הגדול מקומות שמקודם לא ידעו בהם את הקהק"ל.

 אחרי מתן הקונסטיטוציה בטורקיה ב-1908 כינס במוסקבה מועצה של מנהיגים ועסקנים ציונים, לדון בדרכי הפעולה בארץ בהתאמה למצב התחוקתי החדש. הוחלט על הצורך ביצירת בנק אגררי בארץ ועתונות ציונית בטורקיה, והוא העביר את ההחלטות בועידת חובבי ציון וגם בקונגרס הציוני. אך הסעיף בדבר הבנק לא הוגשם בגלל התנגדות השלטונות העותומניים.

 בקונגרסים שאחרי מות<persName> הרצל</persName> עמד בראש האופוזיציה להנהגת<persName> וולפסון</persName> , שהמשיכה בקו המדיני של <persName>הרצל,</persName> להתחיל בעבודה מעשית בארץ אחרי שיתקבל הזכיון המדיני (ה"צ'ארטר"). בקונגרס העשירי ניצחה האופוזיציה, אך הוא סירב להיבחר להנהגה. רק בקונ


 גרס האחד-עשר הסכים, ועוד נבחר לאכסקוטיבה ואז עבר לגור בברלין, נבחר לסגן יו''ר האכסקוטיבה ובתפקיד זה עמד עד יומו האחרון.

 כשפרצה מלחמת-העולם הראשונה ב-1914 חזר לרוסיה, וב-1915 יצא לקופנהאגן לפתוח שם את הלשכה הציונית המרכזית, שבהיותה בארץ נייטראלית תוכל לקיים את קשרי ההסתדרות הציונית, שלפי הצעתו תהיה נייטראלית גם היא, עם הפדרציות הציונית בארצות שמשני עברי החזית ובארצות הנייטראליות. מועידת קופנהאגן נסע ללונדון להתיעצות עם ראשי הציונות שם בדבר פעולות שיהא צורך לעשות כלפי ממשלת בריטניה לרכישת עזרתה הפעילה להגשמת השאיפה הציונית המדינית, פעולות שהביאו בסופן להשגת "הצהרת בלפור". חזר לרוסיה, עמד בראש הפעולה להמשכת קיום הציונות למרות האיסור מטעם השלטון, ובעיקר השתתף בועדי הסיוע לפליטים ולמגורשים ולנפגעי המלחמה. אחרי מהפכת פברואר 1917, כשהוסרו הכבלים הרשמיים מעל הפעילות הצבורית והלאומית של היהודים, עמד בראש התנועה לכינוס קונגרס יהודי כללי למען זכויות לאומיות ליהודים בארצות מגוריהם, הכרה בינלאומית בארץ-ישראל כמדינה יהודית וגיוס העם היהודי להחיאת מולדתו ההיסטורית ושפתו ותרבותו הלאומית. כמו כן פעל לכינוס ועידה ציונית כל-רוסית, וכשהתכנסה הועידה בפטרוגראד, נבחר לנשיאה וניהלה בכל המרץ, ואף כי מצב בריאותו כבר היה רופף מאד, ובתור רופא ידע כי לא יארבו ימיו על האדמה, חיזק את עצמו בזריקות ובתרופות בין ישיבה לישיבה והמשיך בעבודה "כל זמן שהנשמה בקרבו".

 בראשית 1918 יצא מרוסיה ללונדון, במסע מסוכן על פני הים, שצוללות גרמניות שורצות בו, ובתנאי אקלים ונסיעה קשים גם לאדם בריא, כדי להיות נוכח, כנציג הגוש הגדול של ציוני רוסיה, במו"מ שבין ההנהגה הציונית הלא-נייטראלית ובין הממשלה הבריטית (זמנה של הנייטראליות עבר, כי ממשלת בריטניה כבר פרסמה אה הצהרת בלפור וצבאות הברית פתחו בפעולות של ממש לכבוש את ארץ-ישראל) ולהשתתף בעבודה המדינית הגדולה שהתנהלה אז על-ידי ראשי הציונים.

 קירבתה של הגשמת המטרה הגדולה, כפי שנראתה לו אז, אחרי כיבוש ירושלים והחלק הדרומי של הארץ, המריצה אותו להגביר את מאמציו ואת מאבקו נגד ההפרעות מצד מחלתו, אבל המחלה גברה עליו והכריעתו.

 נפטר בלונדון, י"ט שבט תרע"ח (1.2.1918).

 על שמו נקראו שכונות ורחובות בישובים העירוניים בארץ, מושב "תלמי יחיאל", ולמלאות עשרים שנה לפטירתו הוציאו חבריו ומוקירי זכרו את "ספר צ'לנוב", דמכיל דברי הערבה וגם חלק מנאומיו, מאמריו וספרו "ציון ואפריקה".

 צאצאיו: <persName>פני</persName> אשת ד"ר <persName>משה קריגר,</persName> (ראה כרך ד', עמוד 1801), <persName>בנימין</persName> (אדריכל, ת"א), <persName>זאב </persName> ז"ל (חבר משמר-העמק, נפטר 1936).

</p></div>
         <div type="bibliogrphy">
            <listBibl>
<bibl>Volume: #9 ,Page: 3317 ,URL: http://www.tidhar.tourolib.org/tidhar/view/9/3317</bibl><bibl>Volume: #9 ,Page: 3318 ,URL: http://www.tidhar.tourolib.org/tidhar/view/9/3318</bibl>
<bibl>Volume: #9 ,Page: 3319 ,URL: http://www.tidhar.tourolib.org/tidhar/view/9/3319</bibl>
<bibl>Volume: #9 ,Page: 3320 ,URL: http://www.tidhar.tourolib.org/tidhar/view/9/3320</bibl>
            </listBibl>
         </div>
      </body>
  </text>
</TEI>
