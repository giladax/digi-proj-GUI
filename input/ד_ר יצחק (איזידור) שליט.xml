<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1440 ,URL: http://www.tidhar.tourolib.org/tidhar/view/3/1440</bibl><bibl>Volume: #3 ,Page: 1441 ,URL: http://www.tidhar.tourolib.org/tidhar/view/3/1441</bibl>
<bibl>Volume: #3 ,Page: 1442 ,URL: http://www.tidhar.tourolib.org/tidhar/view/3/1442</bibl>
<bibl>Volume: #3 ,Page: 1443 ,URL: http://www.tidhar.tourolib.org/tidhar/view/3/1443</bibl>
<bibl>Volume: #3 ,Page: 1444 ,URL: http://www.tidhar.tourolib.org/tidhar/view/3/1444</bibl>
<bibl>Volume: #3 ,Page: 1445 ,URL: http://www.tidhar.tourolib.org/tidhar/view/3/1445</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר יצחק (איזידור) שליט</persName>

</head>
         <div><p> נולד בכפר נובוסולקי, באוקראינה, בשנת תרל"א (5.6.1871), לאביו <persName>יוסף</persName> ולאמו <persName>יוספינה </persName> לבית<persName> פישר</persName> (בת איכר יהודי במושבה חקלאית בדרום רוסיה; נפטרה בוינה בגיל 27 שנה).

 משפחת שליט מוציאה מספרד ולפני מאות שנים עברה לאיטליה ועסקה במסחר עצים. המשפחה הסתעפה ל-110 ענפים, ואחד מהם הגיע לצפון רוסיה, ועוד משנת 1710 ידועה משפחת שליט מריגא, שהיתה קונה יערות באזור ויטבסק, משיטה את העצים על נהר דווינה עד ריגה ומוכרת אותם בדרך הים לליטא, פולין וצפון גרמניה. אחד מענף זה המשפחה היה לייב שליט מריגא, חובב ציון נלהב, מראשוני הנענים לקריאתו של<persName> הרצל</persName> , ציר בקונגרס הציוני הראשון ומראשי הפעילים למען יסוד "אוצר התישבות היהודים". אחיו של <persName>יוסף שליט</persName> (אבי ד"ר א. שליט),<persName> שמעון,</persName> היה פקיד גבוה בגליציה ובתו ולצעירה<persName> פאולה נת</persName> . פרסמה כילדת-פלא בנגינת פסנתר, ניגנה לפני הצאר הרוסי ובכל בירות העולם, וגם כשגדלה היתה וירטואוזית בעלת שם עולמי. גם שני אחיו של הד"ר שליט היו אישים ידועי-שם : <persName>ליאון</persName> תרגם לגרמנית את ספרי הסופר האנגלי הנודע ג'ון גלסוורתי,<persName> והיינריך</persName> היה פסנתרן וקומפוזיטור נודע, מחבר יצירות עבריות, שירי סולו ואוראטוריות לתזמורת, שיצירותיו נוגנו בכנסיות הגדולות בגרמניה ובאוסטריה.

 האב, יוסף, עבר עפ משפחתו מאוקראינה לוינה בקיץ 1871 (בהיות יצחק (איזידור) תינוק בן ששה שבועות). הלה פקיד בבנק, כותב בקביעות ב"המגיד", ב''נויאה פרייאה פרעסע" בענינים כלליים, וכן פרסם מאמרים מדעיים וביחוד דרש בעתונות להנהיג חובת בדיקה רפואית למועמדים לנשואין. היה מפעילי "חובבי ציון" ולשם הפצת הרעיון קנה ב-1890 את הדו-שבועון "די וינר איזראליטן" והוציאו עד שנת 1900. (עתון זה נוסד בשעתו על-ידי הממשלה האוסטרית לשם השרשת רעיון הממלכתיות האוסטרית בקרב היהודים שאינם קוראים בכתב גוטי, ביחוד בגליציה, והואיל ובדפוס הממלכתי בוינה לא היו אותיות עבריות הביאה הממשלה מגליציה אותיות-דפוס עבריות

 ופועלי-דפוס יהודים והזמינה את היהודי<persName> ש. וייס</persName> לעריכת העתון, שטיפל בפוליטיקה כללית ובענינים. יהודיים. אחרי מות העורך וייס מינה ראש-הממשלה האוסטרי טאפה את האביר הנוצרי לבית<persName> שטופעלא.</persName> לעורך העתון ליהודים וזה היה שוכר לו עובדי-עט יהודים מגליציה לעריכת העתוו בפועל. ב-1890 לא ראתה עוד ממשלת אוסטריה צורך באמצעים מיוחדים ובהוצאות מיוחדות לרכישת לבות היהודים, ואז מכר האביר<persName> שטופעלא</persName> את העתון לר' <persName>יוסף שליט,</persName> ובידו של זה הפך המכשיר להשרשת הממלכתית. האוסטרית למכשיר לסלילת דרך לממלכתיות היהודית). ובעת משבר ענף הגפנים והיין בארץ-ישראל, ב-1896, יסד ר' יוסף שליט בוינה את חברת "כרמל" להפצת יינות הארץ ואף הגיש עזרה ליסוד חברה כזו בוארשה.

 הד"ר <persName>איזידור שליט</persName> ספג וירש איפוא את חיבת ציון מבית אביו. כשלמד רפואה באוניברסיטה הוינאית נכנס ב-1888 לאגודת הסטודנטים היהודים הלאומיים "קדימה", יצר קשרים קבועים בינה ובין חובבי ציון בגליציה וברוסיה ונלחם במגמות ההתבוללות של חבריו בני דתו .אחרי שהוסמך לד"ר לרפואה המשיך לעמוד בראש אגודת "קדימה" ולפעול למען חיבת ציון.

 נשא לאשה את<persName> מרים (אנטוניה)</persName> לבית<persName> שלזינגר</persName> (נפטרה בתל-אביב, ט"ו סיון תש"א - 10.5.41), ונקברה בבית הקברות הישן).

 כשפרסם הד"ר<persName> הרצל</persName> את "מדינת היהודים" פנה אליו הד"ר שליט והציע למסור לו את נשיאותו ב"קדימה" וביתר הקבוצות של חובבי ציון בוינה, ובכך יהיה לו מיד קהל מאורגן מן המוכן. הרצל לא בז לקטנות אלה, אך הסביר לו שהוא זקוק להרבה יותר מזה: לעתון משלו, שיוכל לדבר ליהודים בבל העולם, ולבמה שמעליה יוכל להשמיע את דבר עם ישראל לכל אומות העולם, - וד"ר שליט התמסר בלב ובנפש ובמרץ נעורים לעזור לו בכל אלה. כשיסד הרצל בכספו הפרטי את השבועון הציוני המרכזי''די וולט" נכנסו ד"ר שליט וד"ר <persName>שאול רפאל לאנדאר</persName>


 לעזור לו כחברי המערכת וד"ר שליט התנדב להזמנת הרצל, להיות למזכירו הפרטי ביצירת התנועה הציונית) (שהיתר, אז "ענינו הפרטי" של הרצל, כי הכל נעשה בעבודתו ועל חשבונו). באותה תקופת-בראשית הציע הד"ר שליט להרצל שיארגנו צבא עברי בן 2000 סטודנטים שיכבוש את יפו, ולו רק ליום אחד, כדי להניף את דגל ישראל על אדמתו ולעורר את תשומתלב העולם הגדול לתביעה היהודית על ארץ-ישראל, אך הרצל דחה את ההצעה. אח"כ, בראשית קיץ 1897, בעת מלחמת טורקיה-יון, ניסה לגייס לגיון של סטודנטים ציונים לעזרת טורקיה, בעלת השלטון בארץישראל, בדי לרכוש את אמונה ואת ידידותה להתישבות היהודים בארץ. לכך הסכים הרצל, אך ממשלת אוסטריה לא הרשתה לנתיניה היהודים לצאת למלחמה למען מטרה יהודית, והוכרח להסתפק בארגון משלחת רפואית לעזרת הטורקים בחזית. משלחת זו נתקבלה באהדה ובתודה ,אך לא יכלה להביא את התועלת המדינית הנכספת.

 באותו זמן הטיל עליו הרצל תפקיד אחר, שברבות הימים נתגלה כמכשיר יעיל להשגת המטרה: הוא שלח אותו לבאזל, ביחד עם הד"ר<persName> ברתולד פייבל</persName> וחבר "קדימה" <persName>אלברט דונרייך</persName> , כדי לעשות את כל ההכנות לכינוס הקונגרס הציוני הראשון, ולצרכי ההוצאות נתן בידו 100 פראנק, מכספו הפרטי, כמובן - זה היה הון-היסוד של ההסתדרות הציונית העולמית. בבואו לבאזל שכר חנות קטנה (של חייט לשעבר) למשרד הקונגרס ואת הקאזינו העירוני לעריכת הקונגרס עצמו, עשה את כל המיתרים ויצר את והקשרים עם סוכנות רויטר ועם שאר הסוכנויות הטלגרפיות ונציגי העתונות, כדי להשיג את הפרסום הדרוש לקונגרס ולתנועה. כדי לקמץ בהוצאות אישיות נענה להזמנת <persName>פרנץ קובר</persName> , סוחר-ספרים נוצרי, אוהד הרעיון הציוני, והתאכסן בביתי במשך כל הקונגרס. דאג לדגל ציוני, ואחרי שהחליט בעד צבעי תכלת-לבן, נזכר כי זה היה גם רעיונו של<persName> דוד</persName> <persName>וולפזון</persName> (צבעי הטלית היהודית), ובסוף הסכים גם הרצל לדעתם. כשהתנגד הרצל לפתוח את הקונגרס בצלצול פעמון ("בפעמון קוראים למשרתת" - אמר הרצל ודרש לפתוח בנקישות פטיש-עץ, כנהוג בפרלמנטים של אנגליה ואמריקה), טרח יום תמים למצוא פטיש כזה בבאזל, ובסוף השיגה לו מארחתו, מרת גוברט (בתו של הבישוף הפרוטסטנטי<persName> גוברט</persName> בירושלים) פטיש-עץ של אביה, ובו פתח את הקונגרס ההוא, את יתר הקונגרסים בימי חיי הרצל ואת קונגרסי-היובל למלאות לראשון 20, 30 ו-40 שנח (השתתף בכל הקונגרסים הציוניים, חוץ מארבעה), ובו נפתחים הקונגרסים עד היום. הזמין שלשה סטנוגרפיטים מהעובדים בפרלמנט האוסטרי, ובעזרת חבר-עובדים מצומצם עשה את כל הסידורים וגם בימי הקונגרס היה עוזרו ויד ימינו של הרצל בכל הענינים.

 בקונגרס נבחר הד"ר<persName> נתן בירנבוים</persName> למזכיר-כבוד, ומשסירב לקבל עליו את העבודה המעשית שבמזכירות, בחרה בו האכסקוטיבה הציונית אחרי הקונגרס למזכיר ראשי של ההסתדרות הציונית העולמית, ומאז עבד בשכר והתמיד במשרתו כל ימי הרצל.

 לבקשת הרצל לרכוש פועלים יהודים להסתדרות והציונית, לא מצא ד"ר שליט בוינה פועלי-תעשיה יהודים, ולכן הוכרח להסתפק בארגון אגודת "אחוה" של פקידים ועוזרי בתי-מסחר והעמיד בראשה את הד"ר ש. ר. לנדאו, וכשזה עזב את התנועה ורצי, להפנות את האגודה נגד הרצל, פיזר אותה הד"ר שליט ויסד במקומה את "ירדניה".

 כשנבחר <persName>דוד וולפזון</persName> לנשיא ההסתדרות הציונית אחרי מות הרצל והעביר את מרכזה אליו לקלן, הזמין את הד"ר שליט לעבור שמה, אך הוא סירב והתפטר ממשרתו כמזכיר ההסתדרות הציונית. נשאר בוינה ונבחר לנשיא הסתדרות ציוני אוסטריה והתמסר לעבודה ציונית למוען ארץ-ישראל וגם ל"עבודת ההווה", למען השגת זכויות של אוטונומיה לאומית ליהודי אוסטריה (בעיקר בגליציה ובבוקובינה). לשם כך יסד ועדה מדינית של כל המיעוטים הלאומיים באוסטריה ונבחר ליושב-ראשה, ולסגנה נבחר הפרופ'<persName> תומאס נ.</persName> <persName>מאסאריק </persName> (אח"כ הנשיא הראשון של צ'כוסלובקיה המשוחררת). חיבר את התכנית המפורטת לאוטונומיה לאומית, שנתקבלה אח"כ על ידי ציוני רוסיה כבסיס ל"עבודת ההווה" שלהם, ובשנת 1907 היה מועמד לפרלמנט האוסטרי. מטעם הגוש הלאומי שיצר, אך לא נבחר.

 כשפרצה מלחמת איטליה-טורקיה ב-1911, אמרה הנהלת ההסתדרות הציונית בראשותו של פרופ' <persName>אוטו</persName> <persName>וארבורג </persName> לשלוח לעזרת הטורקים משלחת רפואית לחזית טריפוליטניה, ועל הד"ר שליט (כמנוסה במפעל דומה בימי מלחמת טורקיה-יון) הוטל לארגן את המשלחת. אך ברגע האחרון בוטל הדבר בגלל התנגדות הקיסר וילהלם, לבל ירגיז הדבר את איטליה, בעלת בריתן של אוסטריה וגרמניה בימים ההם.

 כשהתמוטטה המונארכיה האוסטרית-הונגרית בסוף 1918, בעקב תבוסתה במלחמת-העולם הראשונה, ומורגש היה באויר, שהוינאים מרי-הנפש והמוסתים לאנטישמיות מוכנים לשפוך את זעמם בפרעות ביהודים, השתתף הד"ר שליט עם עסקנים ציוניים בארגון גדוד יהודי בן 3000 חיילים-לשעבר להגנה על יהודי וינה, והוא היה המנהיג הפוליטי של הפעולה והמקשר המדיני שלה עם ממשלת הרפובליקה האוסטרית החדשה. גם בגליציה שסופחה אז לפולין החדשה, נתעוררו חששות לפרעות ביהודים, ועל סמך הקשר שהיה קיים עד הזמן ההוא בין יהודי גליציה ובין המנהיגים הציונים בוינה הרגישו אלה חובה לפעול להצלת אחיהם, אז פנו הוא <persName>ורוברט שטריקר,</persName> נשיא הועד הלאומי ליהודי אוסטריה, אל ציר הולנד באוסטריה, <persName>דה ויידה</persName> , זקן הקורפוס הדיפלומטי בוינה, שימריץ את חבריו לפעולה משותפת לשם השפעה על ממשלת


 פולין שתגן על היהודים. אך "חסד לאומים" זה הכזיב והפרעות והנגישות לא נתקלו בתגובה דיפלומטית.

 המשיך לעבוד בהצנע-לכת לטובת הציונות בהשפעה מדינית ודיפלומטית. היה מכובד מאד בעיני יהודי וינה והשלטונות האוסטרים וממשלת אוסטריה אף כיבדתו בתואר "יועץ רפואי".

 עם השתלטות הנאצים על אוסטריה עלה ארצה ב-1938, ממשיך בעבודה צבורית ומשתתף בהרבה ועדות ואגודות ציוניות, תרבותיות וכלכליות. מתוך חליפת מכתביו בימי חייו ופעולתו בציונות נאספו אצלו הרבה מכתבים מאת הרצל, נורדאו ועוד בצמיגים ציוניים, מדינאים ואנשי-שם בעולם. הוא עוסק בחיבור זכרונותיו והכרך הראשון הוכו לדפוס ויופיע בשם "בהתעורר עם".

 צאצאיו: ד"ר<persName> אברהם (אלברט) </persName> רופא בירושלים, <persName>גדעון (גוסטב) </persName> נהג בתל-אביב, <persName>יוזפינה</persName> אשת ד"ר <persName>אוסקאר קרייזלר</persName> בשיקאגו.

</p>
<p>

 תוספות: 

 נפטר בתל-אביב, י''ב שבט תשי"ד (16.1.54) (ראה כרך ג', עמוד 1443)

</p></div>
         <div type="bibliogrphy">
            <listBibl>
<bibl>Volume: #3 ,Page: 1440 ,URL: http://www.tidhar.tourolib.org/tidhar/view/3/1440</bibl><bibl>Volume: #3 ,Page: 1441 ,URL: http://www.tidhar.tourolib.org/tidhar/view/3/1441</bibl>
<bibl>Volume: #3 ,Page: 1442 ,URL: http://www.tidhar.tourolib.org/tidhar/view/3/1442</bibl>
<bibl>Volume: #3 ,Page: 1443 ,URL: http://www.tidhar.tourolib.org/tidhar/view/3/1443</bibl>
<bibl>Volume: #3 ,Page: 1444 ,URL: http://www.tidhar.tourolib.org/tidhar/view/3/1444</bibl>
<bibl>Volume: #3 ,Page: 1445 ,URL: http://www.tidhar.tourolib.org/tidhar/view/3/1445</bibl>
            <bibl>Volume: #6 ,Page: 2719 ,URL: http://www.tidhar.tourolib.org/tidhar/view/6/2719</bibl></listBibl>
         </div>
      </body>
  </text>
</TEI>
