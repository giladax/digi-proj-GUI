<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 659 ,URL: http://www.tidhar.tourolib.org/tidhar/view/2/659</bibl><bibl>Volume: #2 ,Page: 660 ,URL: http://www.tidhar.tourolib.org/tidhar/view/2/660</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר ירוחם (פיליפ) קורנגרין</persName>

</head>
         <div><p> נולד בטארנופול, מזרח-גליציה, תרמ"ג (28.3.1883), לאביו<persName> דוד</persName> , מורה בביה"ס של הקהלה מיסודו של<persName> יוסף</persName> <persName>פרל</persName> (מראשוני לוחמי ההשכלה בגליציה, מחבר הפארודיה הידועה על החסידות "מגלה טמירין"). ולאמו <persName>פרידה</persName> בת<persName> מאיר וואלף וקסלר</persName> . למד בביה"ס של פרל, נתחנך מילדותו ברוח ההתבוללות הפולנית, אבל כבר בהיותו גימנזיסט בן 14, בהשפעת הספר "מדינת היהודים" של<persName> הרצל</persName> . נמשך לציונות. לאחר שנה החל לארגן ולנהל תאים ציוניים בין תלמידי הגימנסיה, ואחרי גמירת הגימנסיה, ביולי 1901, ארגן וניהל את הכינוס הארצי הראשון של בוגרי-הגימנסיות הציוניים מכל גליציה בטארנופול. בשנתו הראשונה ללימוד משפטים השתתף עם הד"ר<persName> ישראל וואלדמאן</persName> ואחרים ביסוד האגודה האקדמאית הציונית "בר כוכבא" בטארנופול ולקח חלק פעיל בכל עבודותיה בשדה התעמולה הציונית ובמלחמה בעד זכויות לאומיות של יהדות גליציה. ב-1906 הוסמך למשפטים באוניברסיטת לבוב, ותוך התמחות במשרד עורך-דין השתתף במלחמת-הבחירות הציונית לפרלמנט האוסטרי, שבתוצאתה נבחרו ארבעה צירים יהודים, שהיוו סיעה יהודית ציונית בפרלמנט. ב-1909 הוכתר בתואר דוקטור למשפטים ולמדעי המדינה.

 בקונגרס הציוני השביעי (באזל 1905) השתתף כנציג עתוני הנוער הציוני בגליציה, ואח"כ כציר בקונגרסים 8, 9, 10, 11, בועידת לונדון 1920, בקונגרסים 12, 13 ו-14. בקונגרס אחרי המלחמה העולמית הראשונה הרצה בעניני עליה בתור יושב ראש הועדה לעניני עליה. כתב ב"אידישעס טאגבלאט", בעתונות הציונית והפולנית וב"די ולט". בסוף 1911


 השתתף כנציג הסתדרות בתי הספר העברים בגליציה ובוקובינה עם הרב ד"ר<persName> יהושע טהון</persName> (נשיא ההסתדרות לתרבות עברית בגליציה) ועם <persName>רפאל סופרמן</persName> (נשיא אגודת המורים העברים בגליציה) בכינוס "יום העברים" הראשון בלבוב. בהשפעת התגברות התנועה העברית נוסדו אז בגליציה 35 בתי ספר עברים עממיים וסמינריון למורים עברים. אח"כ הוזמן לעבוד כאחד המזכירים של ההנהלה הציונית העולמית בברלין. באוגוסט 1913 חזר לגליציה ועבד כעורך-דין בדרוהוביץ'.

 במלחמת-העולם הראשונה שרת כקצין בחזית ובאדמיניסטרציה הצבאית ובחיל הכיבוש האוסטרי באוקראינה. אחרי המלחמה נבחר מטעם הועד הלאומי היהודי שב"אוקראינה המערבית" כשליח אל ועד המשלחות היהודיות שליד ועידת השלום בפאריס. המשיך לעסוק בגליציה בפוליטיקה יהודית מקומית לקראת הבחירות לפרלמנט האוקראיני-מערבי, ואחרי כיבוש הארץ בידי הפולנים חזר למקצועו, עו"ד, והיה חבר הועד המרכזי של ציוני גליציה בנשיאותו של הד"ר <persName>ליאון רייך.</persName>

 ממאי 1920 עד דצמבר 1924 היה מנהל המשרד הארצישראלי המרכזי בווארשה ומ-1922 גם ב"כ חברת הכשרת הישוב לפולין. השתתף בפעילות בסיעת "עת לבנות", בועד המרכזי של ציוני פולין ונבחר לועד קהלת וארשה.

 נשא לאשה את <persName>פרידה</persName> בת <persName>מנחם זילברדיק,</persName> עורכת דין ומזכירת הקלוב של הצירים היהודים בפרלמנט הפולני.

 אחרי ביקוריו בארץ ב-1922 וב-1923 עלה ארצה עם רעייתו ב-17.2.25 להשתקע. עבר את הבחינות לעורכי-דין זרים והחל לעסוק במקצועו. ב-1925 נבחר על-ידי עולי פולין לאספת הנבחרים ולועד הלאומי ולמועצת העיר תל-אביב. בסתיו 1929 נתמנה לשופט שלום ממשלתי בתל-אביב, ב-1935 הועבר לתפקיד זה בחיפה, ב-1937 נתמנה לשופט בביה"ד המחוזי בתל-אביב, ובשנת 1944 יצא לפנסיה וחזר למקצועו כעורך-דין. עוסק במחקר מדעי בהיסטוריה ובחוק העברי הקדמון, והוא מרצה עליו בבית-הספר הגבוה למשפט וכלכלה בתל-אביב. פרסם ספר על "חוקי המזרח הקדמון" וכן חיבר ספר על "המושבות הצבאיות של היהודים בימי קדם", כרך ראשון להיסטוריה יהודית והכין הרבה חוברות של זכרונות.

 משתתף בחיים הצבוריים כחבר המועצה הארצית של הסת' הציונים הכלליים, סגן הנשיא של לשכת בני ברית "משה שור", נשיא לשכת הבונים החפשים "הכוכב" וסגן הנשיא הגדול של הלשכה הגדולה הלאומית של הבונים החפשים בארץ-ישראל. בנו:<persName> דוד מנחם</persName> .

</p></div>
         <div type="bibliogrphy">
            <listBibl>
<bibl>Volume: #2 ,Page: 659 ,URL: http://www.tidhar.tourolib.org/tidhar/view/2/659</bibl><bibl>Volume: #2 ,Page: 660 ,URL: http://www.tidhar.tourolib.org/tidhar/view/2/660</bibl>
            </listBibl>
         </div>
      </body>
  </text>
</TEI>
