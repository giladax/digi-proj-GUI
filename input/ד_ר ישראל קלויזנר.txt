ד"ר ישראל קלויזנר

Volume: #3 ,Page: 1481 ,URL: http://www.tidhar.tourolib.org/tidhar/view/3/1481


 תוספות: 

 (ראה כרך שלישי, עמוד 1480)

 פיתח בתקופה שאחרי פרסום הערך שלו פעולה ספרותית-מדעית רחבה הן בשטח תולדות הציונות והן בשטח תולדות היהודים ברוסיה ובמיוחד בליטא.

 המונוגרפיה שלו "חיבת ציון ברומניה" (תשי"ח, בהוצאת "הספרית הציונית" של ההנהלה הציונית) זיכתה אותו בפרס עירית חולון ע"ש ד"ר ח. קוגל לשנת תשי"ט.

 מונוגרפיה שניה (בשלושה כרכים) הקדיש לתולדות התנועה הציונית ברוסיה ("בהתעורר עם", תשכ"ב, עד ועידת קאטוביץ של "חובבי-ציון" ועד בכלל (1884), ו"מקאטוביץ עד באזל", תשכ"ה, עד הקונגרס הציוני הראשון בבאזל ועד בכלל).

 חלק ממונוגרפיה זו זיכה אותו בפרס על-שם מ. אוסישקין  של הקהק"ל.

 ספרו "אופוזיציה להרצל" דן בתולדות "הפראקציה הדמוקרטית", ירושלים, תש"ך. תעודות חשובות לתולדות האגודה "נס-ציונה" בוולוז'ין פירסם בספר בשם זה, שיצא בשנת תשי"ד בהוצאת "מוסד הרב קוק".

 מחקר על התיישבות יהודי ארצות הברית, רוסיה ורומניה בגולן פרסם בקובץ "נשכחים", תל-אביב תשי"ט ("אדם רוזנברג, מחלוצי יישוב הגולן, חובבציון אמריקאי שנשכח").

 על חלוצי הדיבור העברי פירסם מאמר ברבעון "האומה", תשכ"ד ("חלוצי הדיבור העברי בארץ") ובחוברת מיוחדת של "לשוננו לעם", תשכ"ד, בהוצאת "האקדמיה ללשון העברית" ("חלוצי הדיבור העברי בארצות הגולה").

 ביוגרפיה של הפרופ' הרמן שפירא , "קרקע ורוח" (בהוצאת "הקרן הקיימת לישראל" ו"האוניברסיטה העברית", תשכ"ו).

 את תולדות היהודים בליטא (מהמאה ה-14 עד שנת 1915) פרסם בקובץ "יהדות ליטא" (תל-אביב תש"ך). באותו קובץ כתב גם את תולדות התנועה הציונית בליטא (עד שנת 1914).

 יזם והשתתף בעריכה של הספר "תולדות המאה העשרים" (שני כרכים, תל-אביב תשכ"ד, בהוצאת "יזרעאל").

 יזם גם הוצאת קונקורדנציה חדשה לתנ"ך (לעת עתה יצאו לאור 2 כרכים. ירושלים 1957-1956).

 ערך את קובץ מאמריו של ההיסטוריון והמחנך ד"ר י. הנדל ז"ל "בשבילי ההיסטוריה והוראתה" (תלאביב 1968).


 רשימה ביבליוגרפית של כתביו של ד"ר ישראל קלויזנר נתפרסמה ב"העבר" (תל-אביב, אייר תשכ"ו).

Volume: #17 ,Page: 5245 ,URL: http://www.tidhar.tourolib.org/tidhar/view/17/5245
