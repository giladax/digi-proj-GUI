<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1479 ,URL: http://www.tidhar.tourolib.org/tidhar/view/3/1479</bibl><bibl>Volume: #3 ,Page: 1480 ,URL: http://www.tidhar.tourolib.org/tidhar/view/3/1480</bibl>
<bibl>Volume: #3 ,Page: 1481 ,URL: http://www.tidhar.tourolib.org/tidhar/view/3/1481</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר ישראל קלויזנר</persName>

</head>
         <div><p> נולד בטרוקי, ליטא, אדר תרס"ה (1905), לאביו <persName>חיים שבתי </persName> (חניך בית-ספר עממי רוסי וישיבת סלובודקה, עסקן צבורי וציוני, מזכיר האגודה הציונית בעירו, בן ר' <persName>אהרן קדיש,</persName> משכיל, עסקן נודע, סוחר אמיד, מצאצאי רבנים בליטא) ולאמו<persName> רחל לאה</persName> בת ר' <persName>יהודה מאיר קופלוביץ</persName> משקודי שבליטא (מגזע רבנים, שקד כל ימיו על התורה והשאיר אחריו בכתב-יד הרבה חיבורים בהלכה, אך משרת רבנות סירב לקבל).

 למד בבית-ספר עברי דתי-לאומי שיסד אביו. משפרצה מלחמת-העולם הראשונה. עבר עם המשפחה לוילנה, שם למד בגימנסיה ברוסית ואח"כ בפולנית וגמר אותה בהצטיינות ב-1925.

 באותה שנה נכנס לאוניברסיטת וילנה, למד שנה מתימטיקה ואח"כ היסטוריה ופיליסופיה, השתתף ביסוד

 אגודת הסטודנטים הציונים "קדימה" והיה מפעיליה במשך שנים אחדות. היה פעיל גם בועד האגודה לעזרה הדדית של הסטודנטים היהודים. ביזמתו נוסד לקטוראט (משרה למרצה קבוע) לשפה העברית באוניברסיטת וילנה. יסד חוג סטודנטים לחקר תולדות היהודים, השתתף ביסוד חברה מדעית עברית, ממיסדי חברת דורשי האוניברסיטה העברית ומזכיר הועד שלה במשך שנים רבות, חבר הועדה הביבליוגרפית לידי ספרית שטראשון וביזמתו סודר בה קטלוג מודרני. השתתף בפעולות חברת "תרבות", היה חבר ועד אגודת הסופרים העברים, חבר אגודת הסופרים והעתונאים האידיים, חבר ועד החברה להיסטוריה ואתנוגרפיה על שם אנ-סקי בוילנה, חבר מערכת השבועון "זרמים" (תר"ץ-תרצ"ב), השתתף בעתון המקומי "די צייט" והיה כתב של "הצפירה".

 מחקרו הראשון בצורת ספר היה "תולדות בית "העלמין הישן בוילנה" (יצא בתרצ"ה בסיוע ועד הקהלת שם ובשנת תרצ"ח הוציא ועד הקהלה את ספרו "תולדות הקהלה העברית בוילנה", כרך א', בעברית ובתרגום לאידית.

 ב-1935 סיים את לימודיו באוניברסיטת וילנה וקיבל את התואר מוסמך לפילוסופיה, ובשנות 1934/46 היה מורה להיסטוריה בגימנסיה העברית בוילנה.

 נשא לאשה את<persName> שרה</persName> בת <persName>אברהם אברהמי.</persName>

 בראשית תרצ"ז עלה ארצה ונתקבל לעבודה מדעית בארכיון הציוני המרכזי בירושלים. המשיך את לימודיו כתלמיד-מחקר באוניברסיטה העברית (בתרצ"זתרצ"ח היה בה יו"ר ועד אגודת הסטודנטים) ובתש"ב

 קיבל בה את התואר ד"ר לפילוסופיה. עבודתו לדוקטוראט היתה על המלחמות הפנימיות בקהלת וילנה בסוף המאה הי"ח לספה"נ (יצא בצורת ספר בהוצאת ראובן מס בשם "ווילנא בתקופת הגאון). לתולדות וילנה היהודית מוקדש גם מאמרו "ר' יהודה ספרא ודיינא" ברבעון "ציון", תרצ"ז. הקדיש מאמרים ומחקרים רבים גם לתולדות הציונות. בתש"ג פרסם מחקר על ר'<persName> חיים צבי שניארסון,</persName> שיצא בהוצאת המחלקה לנוער של ההסתדרות הציונית, המדור הדתי.


 בתש"ז ערך את כל הכתבים הציוניים של הרב <persName>צבי</persName> <persName>קאלישר</persName> והוסיף להם מבוא היסטורי. השתתף בעריכת "ספר הזוועות", כרך א', תש"ה, ואת הקבצים "מפרשת השואה", תש"ה-תש"ז (חוברת א': חזית יהודית באירופה ; חוברת ג': מחנות ההשמדה בפולין) שניהם בהוצאת ועד ההצלה שליד הסוכנות היהודית בארץ-ישראל.

 היה פעיל בהתאחדות הציונים הכלליים וב"העובד הציוני" בירושלים, ומעת איחוד שני פלגי הציונית הכללית בתש"ו - בהסתדרות הציונים הכלליים הנו חבר הנשיאות של סניפה בירושלים, חבר הועדה לתיעוד של "יד ושם", חבר הועד של הארכיון הכללי לתולדות ישראל והועדה הארכיונית ליד החברה הארצישראלית להיסטוריה ואתנוגרפיה.

 צאצאיו: <persName>יקיר, סגלה.</persName>

</p>
<p>

 תוספות: 

 (ראה כרך שלישי, עמוד 1480)

 פיתח בתקופה שאחרי פרסום הערך שלו פעולה ספרותית-מדעית רחבה הן בשטח תולדות הציונות והן בשטח תולדות היהודים ברוסיה ובמיוחד בליטא.

 המונוגרפיה שלו "חיבת ציון ברומניה" (תשי"ח, בהוצאת "הספרית הציונית" של ההנהלה הציונית) זיכתה אותו בפרס עירית חולון ע"ש <persName>ד"ר ח. קוגל</persName> לשנת תשי"ט.

 מונוגרפיה שניה (בשלושה כרכים) הקדיש לתולדות התנועה הציונית ברוסיה ("בהתעורר עם", תשכ"ב, עד ועידת קאטוביץ של "חובבי-ציון" ועד בכלל (1884), ו"מקאטוביץ עד באזל", תשכ"ה, עד הקונגרס הציוני הראשון בבאזל ועד בכלל).

 חלק ממונוגרפיה זו זיכה אותו בפרס על-שם <persName>מ.</persName> <persName>אוסישקין </persName> של הקהק"ל.

 ספרו "אופוזיציה להרצל" דן בתולדות "הפראקציה הדמוקרטית", ירושלים, תש"ך. תעודות חשובות לתולדות האגודה "נס-ציונה" בוולוז'ין פירסם בספר בשם זה, שיצא בשנת תשי"ד בהוצאת "מוסד הרב קוק".

 מחקר על התיישבות יהודי ארצות הברית, רוסיה ורומניה בגולן פרסם בקובץ "נשכחים", תל-אביב תשי"ט ("אדם רוזנברג, מחלוצי יישוב הגולן, חובבציון אמריקאי שנשכח").

 על חלוצי הדיבור העברי פירסם מאמר ברבעון "האומה", תשכ"ד ("חלוצי הדיבור העברי בארץ") ובחוברת מיוחדת של "לשוננו לעם", תשכ"ד, בהוצאת "האקדמיה ללשון העברית" ("חלוצי הדיבור העברי בארצות הגולה").

 ביוגרפיה של הפרופ' <persName>הרמן שפירא</persName> , "קרקע ורוח" (בהוצאת "הקרן הקיימת לישראל" ו"האוניברסיטה העברית", תשכ"ו).

 את תולדות היהודים בליטא (מהמאה ה-14 עד שנת 1915) פרסם בקובץ "יהדות ליטא" (תל-אביב תש"ך). באותו קובץ כתב גם את תולדות התנועה הציונית בליטא (עד שנת 1914).

 יזם והשתתף בעריכה של הספר "תולדות המאה העשרים" (שני כרכים, תל-אביב תשכ"ד, בהוצאת "יזרעאל").

 יזם גם הוצאת קונקורדנציה חדשה לתנ"ך (לעת עתה יצאו לאור 2 כרכים. ירושלים 1957-1956).

 ערך את קובץ מאמריו של ההיסטוריון והמחנך <persName>ד"ר י. הנדל</persName> ז"ל "בשבילי ההיסטוריה והוראתה" (תלאביב 1968).


 רשימה ביבליוגרפית של כתביו של ד"ר<persName> ישראל</persName> <persName>קלויזנר</persName> נתפרסמה ב"העבר" (תל-אביב, אייר תשכ"ו).

</p></div>
         <div type="bibliogrphy">
            <listBibl>
<bibl>Volume: #3 ,Page: 1479 ,URL: http://www.tidhar.tourolib.org/tidhar/view/3/1479</bibl><bibl>Volume: #3 ,Page: 1480 ,URL: http://www.tidhar.tourolib.org/tidhar/view/3/1480</bibl>
<bibl>Volume: #3 ,Page: 1481 ,URL: http://www.tidhar.tourolib.org/tidhar/view/3/1481</bibl>
            <bibl>Volume: #17 ,Page: 5244 ,URL: http://www.tidhar.tourolib.org/tidhar/view/17/5244</bibl></listBibl>
         </div>
      </body>
  </text>
</TEI>
