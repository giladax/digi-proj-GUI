<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1333 ,URL: http://www.tidhar.tourolib.org/tidhar/view/3/1333</bibl><bibl>Volume: #3 ,Page: 1334 ,URL: http://www.tidhar.tourolib.org/tidhar/view/3/1334</bibl>
<bibl>Volume: #3 ,Page: 1335 ,URL: http://www.tidhar.tourolib.org/tidhar/view/3/1335</bibl>
<bibl>Volume: #3 ,Page: 1336 ,URL: http://www.tidhar.tourolib.org/tidhar/view/3/1336</bibl>
<bibl>Volume: #3 ,Page: 1337 ,URL: http://www.tidhar.tourolib.org/tidhar/view/3/1337</bibl>
<bibl>Volume: #3 ,Page: 1338 ,URL: http://www.tidhar.tourolib.org/tidhar/view/3/1338</bibl>
<bibl>Volume: #3 ,Page: 1339 ,URL: http://www.tidhar.tourolib.org/tidhar/view/3/1339</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר מונטגיו דוד אידר</persName>

</head>
         <div><p><persName>בן דוד מרטין</persName> נולד ב-12 אוגוסט 1866 בלונדון למשפחה אמידה. גיסו של הציוני הידוע ג'וזף קויבן וקרובו של ישראל זנגוויל. גיסו של מקסים ליטבינוב. נתחנך חינוך כללי. נכנס ללמוד באוניברסיטה בשנת 1891 וסיים את למודיו בשנת 1895 בתואר ד"ר לרפואה. בראשונה עסק במקצוע שלו במשך שנים אחדות בקולומביה (אמריקה הדרומית), אח"כ חזר ללונדון, ועבד זמן-מה ברובע היהודי של לונדון, ובא במגע עם ההמון היהודי, אח"כ הקדיש את עצמו לפסיכואנליזה ו"הגיינה של בית-הספר" והשתתף "British Medical Journal" באותן השנים השתייך לאגף האינטלקטואלי בתנועה הסוציאליסטית הבריטית - ל"פבייאנים". בשטח של הפסיכואנליזה היה תלמידו של זיגמונד פרויד.

 בראשית המאה העשרים היו לו קשרים רוחניים לתנועה הציונית והיה מחסידי ישראל זנגויל, וכשהלה פרש מהתנועה הציונית ויסד בשנת 1905 את "יט''א" (ג'ואיש טריטורייל אורגניזשן - הסתדרות יהודית טריסוריאליסטית), אחרי שהקונגרס הציוני השביעי דחה את הצעת אוגנדה, הצטרף ד"ר אידר אליו והקדיש את רוב זמנו, כדי למצוא טריטוריה על יסוד אוטונומי בשביל אותם היהודים, שאינם יכולים או אינם רוצים להשאר בארצות, ששם הם יושבים כיום". הזניח את

 מקצועו כרופא שבה היה צפוי לגדולות כרופא עצבים מומחה.

 בשם יט"א השתתף בשנת 1908 במשלחת לקירינאיקה באפריקה.

 עם זה היה באותן השנים שלפני מלחמת העולם הראשונה מפרסם מאמרים ומחקרים בעתונות המקצועית על תורתו של פרויד, כתב על אודותיו וגם תירגם משהו מספריו. היה משתתף בעתונות, ופרסם מאמרים בעתונו של צ'סטרטון, ולא פעם תקף אותו בעד יחסו האנטי-יהודי.

 בשנות מלחמת העולם הראשונה טיפל במסירות בקרבנות הטבח, והקדיש את עצמו לפגועי הזעזועים, שעל אודותם כתב ספר מיוחד.

 לאחר הצהרת בלפור, אחרי שהוכרה א"י כטריטוריה להתישבות היהודים, ביטל זנגויל את פעולת ההסתדרות הטיריטוריאליסטית, התקרב אז ד"ר אידר לציונות וכשיצאה הועדה הציונית לארץ ישראל בשנת 1918 בהנהלתו האישית של הד"ר ויצמן, השתתף בה באופן רשמי כב"כ התנועה הטיריטוריאליסטית. מן הרגע שהצטרף למשלחת הציונית נהיה לציוני במאה אחוז. אז הפסיק את עבודתו בלונדון, ניתק את קשריו עם הטיריטוריאליסטים, נשאר בארץ ישראל, הביא את משפחתו לארץ והתישב בה ישיבת קבע, מקודם כמנהל המחלקה המדינית של ההנהלה הציונית, ומשנת 1921, נבחר בקונגרס הציוני הי"ד ליו"ר ההנה"צ בירושלים ובתפקידו זה עמד עד .1923

 בימי מאורעות 1920 - 1921 עברו עליו ימים קשים. בשעת חקירת ועדת הייקראפט הופיע כעד יהודי ראשי, ומתח בקורת חריפה על השלטונות הבריטיים ללא חת.

 בשנת 1923 חזר ללונדון והוכרח לשוב למקצוע הרפואה. בינתים נסע לרוסיה בשם ההסתדרות הציונית להשתדל לטובת הציונים הנרדפים והתאמץ לשוא לשחרר כמה אסירים.

 בשובו ממסעו זה חזר אל עבודת הרפואה, אך עם זה לא הפסיק את עבודתו לטובת הציונות, השתתף


 בעבודות ההנהלה הציונית בלונדון, היה נשיא ההנהלה הציונית של הפדרציה הבריטית. ואח"כ היה שם גם סגן נשיא, חבר נשיאות הקונגרס הציוני וראש הועד הלונדוני לאוניברסיטה העברית, והרבה פעל לטובתה.

 בשנים 1926 -1928 היה שוב חבר ההנהלה הציונית בלונדון. בשנת 1928 הוכרח להתפטר מהנהלת הפדרציה הציונית בלונדון, הודות למו"מ ע"י הרחבת הסוכנות היהודית והעבודה הרבה שהיתה עמוסה עליו בהנה"צ בקשר עם זה, אך לא הפסיק את עבודתו לטובת הציונות בכלל ומוסדות צבור שונים, כגון "חברת הבריאות היהודית" ובועדים אחרים, כגון ועד העזרה ליהודי גרמניה וכו'.

 בשנת 1929, בימי המאורעות, שוב היה פעיל בעבודה המדינית הציונית, אם כי כבר לא היה חבר האקסקוטיבה הציונית. בימים ההם הופיע באספות פומביות ונמנה על הועדה הפוליטית, שנשאה ונתנה עם הממשלה הבריטית לאחר פרסום הספר הלבן הפאספילדי.

 היה שתקן ושקט כל ימיו. כשמת הלורד מלצ'ט נבחר שוב לנשיא ההסתדרות הציונית באנגליה.

 חלה ועד נשימתו האחרונה התענין בציונות, וביקש להקריא לפניו את חדשות היום, השייכות לארץ-ישראל, וביום ז' ניסן תרצ"ו (30.3.1936) מת ונקבר בלונדון. בשנת 1945 הוציאו מיקיריו ומעריציו קובץ באנגלית MEMORIES OF A MODERN PIONEER בעריכתו של י. ב. <persName>הובמן</persName> ובהשתתפותם של זיגמונד פרויד, ליאונרד שטין, ווינדהם דידס וכו'. על הר הכרמל בחיפה קראו על שמו רחוב.

</p></div>
         <div type="bibliogrphy">
            <listBibl>
<bibl>Volume: #3 ,Page: 1333 ,URL: http://www.tidhar.tourolib.org/tidhar/view/3/1333</bibl><bibl>Volume: #3 ,Page: 1334 ,URL: http://www.tidhar.tourolib.org/tidhar/view/3/1334</bibl>
<bibl>Volume: #3 ,Page: 1335 ,URL: http://www.tidhar.tourolib.org/tidhar/view/3/1335</bibl>
<bibl>Volume: #3 ,Page: 1336 ,URL: http://www.tidhar.tourolib.org/tidhar/view/3/1336</bibl>
<bibl>Volume: #3 ,Page: 1337 ,URL: http://www.tidhar.tourolib.org/tidhar/view/3/1337</bibl>
<bibl>Volume: #3 ,Page: 1338 ,URL: http://www.tidhar.tourolib.org/tidhar/view/3/1338</bibl>
<bibl>Volume: #3 ,Page: 1339 ,URL: http://www.tidhar.tourolib.org/tidhar/view/3/1339</bibl>
            </listBibl>
         </div>
      </body>
  </text>
</TEI>
