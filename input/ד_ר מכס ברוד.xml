<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3169 ,URL: http://www.tidhar.tourolib.org/tidhar/view/8/3169</bibl><bibl>Volume: #8 ,Page: 3170 ,URL: http://www.tidhar.tourolib.org/tidhar/view/8/3170</bibl>
<bibl>Volume: #8 ,Page: 3171 ,URL: http://www.tidhar.tourolib.org/tidhar/view/8/3171</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר מכס ברוד</persName>

</head>
         <div><p> נולד בשנת תרמ"ד (27.5.1884) בפראג, בירת צ'כוסלובקיה (אז בירת בוהמיה האוסטרית).

 לאביו <persName>אברהם</persName> ולאמו<persName> פרנציסקה</persName> לבית<persName> רוזנפלד.</persName>

 גדל ונתחנך על קרקע התרבות הגרמנית, שבימי נעוריו כבר כבשה את יהודי פראג, אבל קלט גם את

 תחושת היהדות ההיסטורית, שבמשך מאות שנים היתה פראג אחד מבסיסיה החשובים באירופה התיכונה, וכל ימיו נשא ונושא את יהדותו ברמה.

 אחרי חינוך יסודי בבית-הספר של הקהלה ותיכון בגימנסיה ממשלתית בגרמנית למד באוניברסיטה הגרמנית של פראג פילוסופיה, משפטים ומוסיקה והוסמך בה לד"ר למשפטים ומדעי המדינה.

 נשא לאשה את <persName>אלזה </persName> לבית <persName>טאוסינג.</persName>

 את העיסוק הפרופסיונלי במשפטים כפרקליט השאיר לאחרים. לפילוסופיה במובנה המצומצם תרם בצעירותו את תרומתו, כשחיבר ביחד עם ידידו הפרופ' <persName>פליכס</persName> <persName>וולטש</persName> ספר בתורת ההכרה בשם "המושג וההסתכלות''. ובעיקר השתמש בה, בראית-עולם ובהשקפת-עולם שקנה באמצעותה, לעבודתו הספרותית הענפה, שהעמידתו בשורה עליונה בין אנשי-הרוח באירופה. גם כתיבתו בעניני מוסיקה או פובליציסטיקה נשאה עליה תו של רמה רוחנית עילאית. מתוך רחבות-אופק אנושית וכלאירופאית קיים קשרי ידידות גם עם אישי-הרוח הצ'כיים וגילה הבנה לשאיפותיהם הלאומיות וליצירתם בעלת התו הלאומי (הוא שגילה ופרסם בעולם את המלחין הצ'כי<persName> יאנאצ'יק</persName> , שקודם לכן נחשב ככותב-תוים פרובינציאלי אלמוני ואח"כ יצא טיבו בעולם כאחד מהגדולים ביצירת המוסיקה בדורו), דברים שבימים ההם היו פסולים בעיני הסופר-פטריוטים האוסטריאנים-גרמנים בני

 דת משה, ועם חידוש העצמאות הצ'כית השתמש בקשריו עם אישים אלה, שהועמדו בראש המדינה הצ'כוסלובקית החדשה (<persName>תומאס מאסאריק, בנש</persName> וכו'), לטובת הצבור היהודי ושילובו בתנאים אזרחיים ולאומיים הוגנים בחיי המדינה החדשה.

 עבודתו הספרותית החלה ב-1911 בכתיבת הנובילות "אנשים בודדים" ו"יהודיות", ונמשכה בשרשרת של מסות, נובילות, דרמות ורומנים, המצטרפים לעשרות כרכים - כולם נכתבו בגרמנית, ורבים ביניהם תורגמו


 לשפות אחרות וגם לעברית. ביחוד יצאו מוניטין לרומנים ההיסטוריים שלו "דרכו של טיכו בראהי לאלהים" (1916), "דוד הראובני" (במקור הגרמני "דוד נסיך היהודים"), שבעדו קיבל את פרס המדינה הצ'כוסלובקית, והשלישי, שביחד עם שני הקודמים הצטרף לטרילוגיה, "גאליליי הכבול", כתב כבר בארץ גם בעברית בהוצאת "עם עובד" וקיבל בעדו "פרס ביאליק" בראשית שנת 1948.

 תפיסתו בדבר מקומה של האמונה היהודית בהתפתחותה ובקיומה של התרבות העולמית באה לידי ביטוי בספרו "אלילות, נצרות ויהדות", בו מסביר הוא את עדיפותה של היהדות מבחינה כלל-אנושית. ברוח זו כתב גם את "ספר האהבה", בו מבואר ההבדל בין המליצה ובין המציאות במושג "האהבה הנוצרית".

 ב-1912 הצטרף לתנועה הציונית.

 בסוף 1918, עם קום המדינה הצ'כוסלובקית העצמאית, יסד יחד עם ד"ר <persName>לודוויג זינגר</persName> את "המועצה הלאומית היהודית", שנטלה על עצמה להעביר את "המאדיארים בני דת משה" שבסלובקיה ואת "הגרמנים בני דת משה" שבביהם, מוראביה ושלזיה הצ'כיות ללאומיות יהודית לויאלית למדינה החדשה וליצג את עניני היהודים כגוף אתני מיוחד, ונבחר לסגן יושבראשה. בהופעותיו כנציג היהודים בפני ראשי המדינה, ידידיו ומוקיריו משכבר הימים, מצא אצלם הבנה לעניני היהודים שם ואף לענין הציוני.

 מחיבוריו בשאלות יהודיות וציוניות: "הסוציאליות בציונות", "במלחמה ליהדות", "תורת הגזע והיהדות" ועוד.

 ערך בפראג עתון יומי גדול בגרמנית, שמבחינת רמתו היה בין הטובים שבעתוני אירופה ושירת את השתלבות האזרחים קוראי גרמנית בחיי המדינה ובתרבות הכל-אירופאית. היה הראשון שפרסם במערב אירופה את טיבה של המוסיקה הצ'כית וסייע להתאזרחותו של "החייל האמיץ שווייק" על במות התיאטרון העולמי. חיבר יצירות רבות במוסיקה לפסנתר, תזמורת, זמרה וכו', ובסגנון יהודי חיבר "רקוויאם עברי" ו"יזכור". גם בכתיבתו המוסיקולוגית שירת את היהדות במדה שנזדמנה לו, והוא שעמד בראשונה על היסודות היהודיים שבקומפוזיציות של <persName>אדולף שרייבר וגוסטאב</persName> <persName>מאהלר.</persName>

 עלה לארץ ב-1939, מצא את דרכו להתערות גם בספרות ובאמנות העברית ולהמשיך ביצירה ללא קרעים ושברים של עקירה והעברה לשתילה בקרקע אחר.

 מיצירותיו בעברית: "שאול מלך ישראל", מחזה בחמש מערכות (יחד עם <persName>ש. שלום)</persName> והרומן "בטרם מבול". כן השתתף בהתקנת המחזה "דן השומר" של <persName>ש. שלום</persName> לאופרה, שהוצגה במנגינות של<persName> מרק לברי,</persName> והתקין גם את האורטוריה "שיר השירים" של<persName> מרק</persName> <persName>לברי.</persName> עיבד למחזה, שהוצג ב"הבימה" את הרומן שלו "דוד הראובני".

 משמש יועץ ספרותי לתיאטרון הבימה, משתתף בקביעות ב"דבר" ובעתונים אחרים.

</p></div>
         <div type="bibliogrphy">
            <listBibl>
<bibl>Volume: #8 ,Page: 3169 ,URL: http://www.tidhar.tourolib.org/tidhar/view/8/3169</bibl><bibl>Volume: #8 ,Page: 3170 ,URL: http://www.tidhar.tourolib.org/tidhar/view/8/3170</bibl>
<bibl>Volume: #8 ,Page: 3171 ,URL: http://www.tidhar.tourolib.org/tidhar/view/8/3171</bibl>
            </listBibl>
         </div>
      </body>
  </text>
</TEI>
