<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1694 ,URL: http://www.tidhar.tourolib.org/tidhar/view/4/1694</bibl><bibl>Volume: #4 ,Page: 1695 ,URL: http://www.tidhar.tourolib.org/tidhar/view/4/1695</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר מנחם (ארתור) הנטקה</persName>

</head>
         <div><p> נולד בברלין, אדר תרל"ד (5.3.1874), לאביו <persName>אגנאץ</persName> (בעל עסקים גדולים במסחר ובתעשיה) ולאמו <persName>יוהאנה </persName> בת <persName>תיאדור שיף.</persName>

 נתחנך ברוח המסורת הישראלית, קנה לו בה בקיאות רבה. ודבק בה כל ימי חייו. אחרי גמירת גימנסיה למד באוניברסיטאות ברלין ופרייבורג, הוסמך לדוקטור למשפטים, ואחרי התמחות בבתי משפט ובמשרדי עורכי-דין היה עו"ד עצמאי בברלין מ-1900 ואילך.

 ב-1909 נשא לאשה את <persName>אדית </persName> בת <persName>תיאודור היימן</persName> (נפטרה בירושלים כ' תמוז תש"ט - 17.7.49).

 עוד בהיותו סטודנט צעיר הצטרף לתנועה הלאומית היהודית, שינקה את כח תנופתה מיוצאי אירופה המזרחית והוא התקרב אליהם ושיתף עמהם פעולה מאז ואילך, בניגוד למקובל בין יהודי גרמניה להביט עליהם מגבוה ולהסתייג מהם, והיה פעיל בתנועה הלאומית אף בשנים שקדמו ליסוד ההסתדרות הציונית. ב-1893 השתתף ביסוד "החברה היהודית ההומאניטרית" שהיתה אחת משתי האגודות הראשונות ללאומיות יהודית בין הסטודנטים היהודים בברלין. עם יסוד ה"התאגדות הלאומית היהודית לגרמניה" הצטרף להסתדרות הציונית והיה פעיל מאד בארגון הציוני המקומי בברלין, ביחוד בשטח התעמולה והארגון, ופנה עורף לסיכויים הכלכליים המזהירים שנשקפו לו אילו התמסר לעסקים הגדולים של בית אביו. בעבור זמן קצר נתרחב חוג פעולתו הציונית והחל להשתתף גם בעבודות ההסתדרות הציונית שבגרמניה ובהנהגתה ומ-1910 עד 1920 היה יושב-ראשה. ב-1901 נבחר בפעם הראשונה לקונגרס הציוני (ה-5) ומאז השתתף בכל הקונגרסים כציר, ובתקופה מאוחרת יותר כנציגו של מוסד ציוני מרכזי, ובכמה קונגרסים הופיע כמרצה בשאלות ארגוניות או כספיות של ההסתדרות הציונית. ב-1903 נבחר לחבר הדירקטוריון של הקהק"ל והתמיד בכהונתו זו עד 1928. בקונגרס השביעי (ב-1905) נבחר לועד הפועל הגדול, ובקונגרס העשירי (ב-1911), כשנתקבלה סינתיזה בין הציונות המדינית והמעשית והורכבה


 בהתאם לכך הנהלה של ציוני מזרח ומערב אירופי. ומושבה נקבע בברלין, נבחר לחבר ההנהלה (הועד הפועל המצומצם) וממונה על העבודה הארגונית. בתפקידו זה עמד לימין ראשי הציונות מרוסיה במלחמתם נגד מגמות חברת "עזרה" הברלינית להשליט את השפה הגרמנית בביה"ס הריאלי ובטכניון בחיפה (מלחמת השפות בארץ) ועזר להקים בארץ את רשת החינוך הלאומי, המשוחרר מהפילאנטרופים שביהודי גרמניה ומהשפעתם המדינית הגרמנית. מפעם לפעם נזדמן לו ליצג את הציונות גם כעורך-דין בפני בתי-משפט גרמניים. ביחוד זכורה הופעתו כסניגור לעתון ציוני גרמניה, כשעתון המתבוללים ההונגריים תבע אותו לדין באשמת עלבון, והד"ר הנטקה כסניגור שכנע את השופטים כי אכן במקרה הנדון ראויה היתה כתיבתו של העתון הבודאפשטי לציון "מלשינות שפלה".

 משפרצה מלחמת העולם הראשונה סידר את העברת המרכז הציוני העולמי לשטח נייטרלי, לקופנהגאן, כדי לקיים קשרים עם הצבור היהודי משני עברי החזית, והוא ופרופ' <persName>וארבורג </persName> ניהלו בברלין את המרכז לארצות מרכז אירופה. קיים קשרים עם הממשלה

 הגרמנית ובהשתדלותו ריסנה זו את השלטון הטורקי לבל יחריב את הישוב הארצישראלי. בשנות המלחמה השתתף מטעם ציוני גרמניה עם יתר הארגונים היהודיים בעבודות ארגון ועזרה ליהודים בשטחי הכיבוש הגרמני בארצות מזרח אירופה, ביקר בשטחים ההם, והשפיע לכוון את פעולת העזרה שתשמשנה למטרות יהודיות טהורות, בלי מגמות-לואי של פלוטיקה בלתייהודית, כן השתדל עם נציגי יתר הארגונים בעד הבטחת שויון ליהודי רומניה בועידת השלום בבוקארשט ב-1918 (בה הכתיבו מעצמות המרכז את התנאים לרומניה שנוצחה חדשים מעטים לפני התבוסה הכללית של מעצמות המרכז).

 מתוך שמירה על נייטרליות ההסתדרות הציונית במלחמה בין שני גושי-המדינות התנגד הד"ר הנטקה ליסוד גדוד עברי נגד טורקיה תחת דגל ציוני, אך את הצהרת בלפור ציין כתעודה חשובה מאוד, אף כי ניתנה על-ידי "ממשלה אויבת", והביע בה אמון מלא

 במושב מליאת הועד המרכזי של ציוני גרמניה (23/24.12.1917) . מאידך השתדל לנצל את ההצהרה פרו-ציונית הבריטית כדי להשיג הצהרה פרו-ציונית אף מאת מעצמות המרכז. לשם כך פנה אל שר-החוץ של אוסטריה-הונגריה וקיבל ממנו הצהרה שממשלתו תמליץ בפני ממשלת טורקיה על השאיפות הציוניות, וכך הושגו הצהרות דומות מאת ממשלות גרמניה וטורקיה, (אף כי בידי טורקיה לא נשאר בזמן ההוא אלא החלק הצפוני של הארץ - בלי ירושלים ויפו). בתוצאות הצהרות אלה נתרכך כאן יחס השלטונות הטורקיים למגורשים מארצנו בגלל ציונות ובין יהודי גרמניה הוסר "הפסול הפטריוטי" מעל הציונות ובמאמצי הד"ר הנטקה נוצרה התאגדות הארגונים היהודיים בגרמניה לשם שיתוף פעולה עם ההסתדרות הציונית, שנעשתה "מקורבת למלכות".

 אחרי מלחמת-העולם עבר ב-1919 ללונדון וניהל כחבר ההנהלה הציונית את העבודות הארגוניות. ב-1921 נבחר בקונגרס ה-12 לסגן נשיא הועד הפועל הגדול. משנת 1920 ניהל בברלין את מחלקת אירופה המרכזית של קרן היסוד. ב-1926 נתמנה יחד עם ליב יפה ז"ל לדירקטור של קרן היסוד, ומשהועברה באותה שנה הלשכה הראשית של הקרן מלונדון לירושלים עלה לארץ (קודם לכן ביקר בה ב-1924) ומאז עומד הוא בראש הלשכה הראשית בירושלים.

 נוסף לכהונתו זו הנו חבר ההנהלה של בנק אנגלופלשתינה, הבנק האפוטיקאי הכללי והחברה הארצישראלית להתישבות חקלאית (פאזא), חבר הועד המפקח של אוצר התישבות היהודים, יו"ר חברת הכשרת הישוב וחבר הועד הפועל הציוני כנציג קרן היסוד.

 בנו:<persName> יונתן.</persName>

</p>
<p>

 תוספות: 

 נפטר בירושלים, כ"ג תשרי תשט"ז (9.10.55) (ראה כרך ד', עמוד 1694)


</p></div>
         <div type="bibliogrphy">
            <listBibl>
<bibl>Volume: #4 ,Page: 1694 ,URL: http://www.tidhar.tourolib.org/tidhar/view/4/1694</bibl><bibl>Volume: #4 ,Page: 1695 ,URL: http://www.tidhar.tourolib.org/tidhar/view/4/1695</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
