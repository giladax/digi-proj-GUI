<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #10 ,Page: 3513 ,URL: http://www.tidhar.tourolib.org/tidhar/view/10/3513</bibl><bibl>Volume: #10 ,Page: 3514 ,URL: http://www.tidhar.tourolib.org/tidhar/view/10/3514</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר מנחם(מכס) סוליאלי (סולוביצ'יק)</persName>

</head>
         <div><p> נולד י"ד תשרי תרמ"ד (15.10.1883) בקובנה שבליטא.

 לאביו<persName> אבא סולוביצ'יק.</persName>

 קבל חנוך מסורתי וכללי והוסמך לד"ר לפילוסופיה.

 בנעוריו הצטרף לתנועה הציונית ולחבורה האודיסאית של סופרים ופובליציסטים צעירים, שיסדו וערכו את השבועון הציוני בשפה הרוסית "ייברייסקאיה ז'יזן", אח''כ "ראזסוויט", עתונה של ההסתדרות הציונית ברוסיה והיה מזכיר המערכת ופעיל בכיבוש האינטליגנציה היהודית הרוסית לציונות.

 עם עבודתו הציונית והעתונאית עסק גם בחקר המקרא, ועוד ב-1912 פרסם את ספרו "עיקרים לתולדות התרבות המקראית" ברוסית (יצא אח"כ באידית כ-1923), ב-1913 את ספרו ''שאלות עיקריות במדע המקרא" ברו

 סית (בעברית יצא ב-1914) ואטלאס היסטורי-גיאוגרפי לארץ-ישראל.

 בעבודתו הציונית והפובליציסטית טיפח, בהתאם להחלטת "ועידת הלסינגפורס", גם את "עבודת ההווה" למען הבטחת זכויות אזרח, אוטונומיה לאומית וחיים לאומיים ליהודים בארצות מגוריהם בגולה. באביב 1917 השתתף בועידה הציונית הכל-רוסית ופעל בכיון זה למען בנין החיים הלאומיים ליהודים בכל רוסיה הגדולה. אך משהשתלט המשטר הבולשבי חזר למולדתו המצומצמת, לליטא המשוחררת ונבחר בנציגות היהודית לסיים הליטאי הראשון, וכשכוננה ממשלת ליטא מיניסטריון מיוחד לעניני היהודים, הועמד הוא ב-1919 בראש מיניסטריון זה, והתמסר בכל מרצו ויכלתו ליסוד "המועצה הלאומית" של יהודי ליטא, כגוף רשמי המיצג ומנהל את האוטונומיה היהודית, ארגון הקהלות, ביסוס רשת בתי-הספר הממלכתיים ליהודים, שהיו יהודיים גם בשפתם (עברית ואידית), בתכנם וברוחם.

 ב-1921 נבחר בקונגרס הציוני בקארלסבאד להנהלה הציונית המרכזית, התפטר מהמיניסטריון שבממשלה ליטא ועבר ללונדון, לשרת את עמו כ"מיניסטר" בממשלת "מדינת היהודים בדרך". אך בעקב התנגדותו לתכנית "מדינת היהודים המעורבת", שלפיה ישותפו במדה שוה הציונים והלא-ציונים (המתבוללים, שוללי הלאומיות היהודית בארצות הגולה) בניהול מפעל בנין הארץ, וכן בשל התנגדותו גם בנקודות אחרות לקו המדיני הוויצמני, התפטר ב-1923 מההנהלה הציונית ועבר לברלין.

 נתן יד למיסדי סיעת הציונים הרדיקלים, מתנגדי הקו הווייצמני בענינים האמורים, המשיך להלחם על דעותיו

 בפובליציסטיקה ובהרצאות ובקונגרסים הציוניים, וכשנוסדה ב-1929 הסוכנות המעורבת, נבחר לועד המנהל שלה וקיבל את הבחירה, כדי להגן מבפנים על טהרת הרעיון הציוני. אך בעיקר התמסר ל"אהבתו הראשונה'', לעבודה תרבותית-מדעית. חיבר ביחד עם <persName>זלמן שזרׁ</persName> (אז <persName>רובשוב)</persName> את הספר "תולדות בקורת המקרא" (הוא כתב על מצבו של מדע זה אצל חכמי אומות העולם, <persName>ורובשוב</persName> על המצב אצל חכמי ישראל), שיצא ב-1925 בברלין. באותה שנה הוציא בעברית ובגרמנית ובאנגלית את האלבום


 הגדול "שכיות המקרא", אוצר תמונות לכתבי הקודש ולקדמוניותיהם, עם הסברים קצרים, קלים להבנה ודייקניים מבחינה מדעית. להוצאת ספר זה יסד ליד הוצאת הספרים ש<persName>ל ביאליק </persName> ("דביר") את ההוצאה "דביר-מקרא". כן נתן יד להוצאת "אשכול" בהכנה הכספית והארגונית והספרותית-מדעית של הוצאת ה"אנציקלופדיה יודאיקה" (אנציקלופדיה כל-יהודית בגרמנית), שעד להשתלטות הנאצים הספיקה להוציא עשרה כרכים, והוא קיבל עליו את ההכנה והעריכה של כל הערכים בנוגע לתנ"ך.

 משהשתלט המשטר הנאצי בגרמניה ונבצר מהד"ר <persName>סוליאלי </persName> להמשיך שם בעבודה למען תרבות ישראל, עלה לארץ ב-1933. היה כמה שנים מנהל סניף הדר הכרמל של בנק אפ"ק (ביום "הבנק הלאומי לישראל"), אח"כ יו"ר ועד הדר הכרמל. נתן מזמנו גם לפעולה המאורגנת למען תוצרת הארץ ולעניני "אוצר התישבות היהודים" ולפעולות לאומיות וצבוריות אחרות, ולפני קום המדינה היה במשך ארבע שנים מנהל מחלקת החינוך מטעם הועד הלאומי. אחרי קום המדינה נתמנה למנהל "קול ישראל", אך משלא נתאפשר לו לנהל את השרות לפי השקפותיו ומגמותיו התפטר, אך המשיך בפעולה לטובת שרות זה כיו"ר המועצה הצבורית שליד שרות השידור.

 חזר לעבודה ספרותית ומדעית. חיבר את הספר "בנתיב הדורות" (הגיגים בגורל ישראל כפי שנתגלה בתולדותיו), ובאחרונה החל לערוך אנציקלופדיה קצרה לריאליה שבתנ"ך, אך לא הספיק לסיימה, כי 

 נפטר בירושלים, ו' אדר ב' תשי"ז (9.3.1957).

</p></div>
         <div type="bibliogrphy">
            <listBibl>
<bibl>Volume: #10 ,Page: 3513 ,URL: http://www.tidhar.tourolib.org/tidhar/view/10/3513</bibl><bibl>Volume: #10 ,Page: 3514 ,URL: http://www.tidhar.tourolib.org/tidhar/view/10/3514</bibl>
            </listBibl>
         </div>
      </body>
  </text>
</TEI>
