<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #10 ,Page: 3631 ,URL: http://www.tidhar.tourolib.org/tidhar/view/10/3631</bibl><bibl>Volume: #10 ,Page: 3632 ,URL: http://www.tidhar.tourolib.org/tidhar/view/10/3632</bibl>
<bibl>Volume: #10 ,Page: 3633 ,URL: http://www.tidhar.tourolib.org/tidhar/view/10/3633</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר מרדכי (מרקוס) זאב ברוידה</persName>

</head>
         <div><p> נולד בעשרה בטבת תר"ל (סוף 1869) בבריסק דליטא.

 לאביו הרב <persName>אריה ליב ברוידא</persName> (רב ואב"ד בלבוב והגליל, גדול בתורה וחכמה וחיבר ספר בשם "מצפה אריה". מוצאו ממשפחת גאונים ורבנים, שביניהם היו: ר'<persName> יואל סירקיש</persName> (הב''ח), ר'<persName> שאול וואהל</persName> (המלך האגדי היהודי - ליום אחד - בפולין) והחכם ר'<persName> צבי אשכנזי,</persName> ומצד אמו הרה"ג מלבוב ר' <persName>הירש אורנשטיין.</persName>

 בהיותו ילד קטן עברה משפחתו לגור לריישא ומשם ללבוב, איפה שאביו נתמנה לרב ואב"ד. בבית זקנו למד הרבה תורה, ועד מהרה נודע בכל הסביבה ב"עלוי", וכל מלמדיו ניבאו לו עתידות. כאשר גדל קצת התחיל ללמוד מדעים כלליים ותחילה נבחן בביתספר הריאלי, ואח"כ השלים את בחינת הבגרות שלו בגימנסיה, איפה שקבל תעודת בגרות כתלמיד שלא מן המנין. כדי לא לצער את זקנו לא נכנס ללמוד באוניברסיטה, ורק אחרי פטירתו יצא לברלין ולמד גם בבית מדרש לרבנים וגם באוניברסיטה, איפה שהקדיש את עצמו למקצוע הפילוסופיה.

 בשנת 1898 הוכתר בפרייבורג בתואר דוקטור בעד עבודה מדעית שהדיסרטציה שלו "על ההכרה התחושית הטהורה", שנתקבלה ברצון, וגם פורסמה ע"י האוניברסיטה בדפוס. היות ולפי חוקי אוסטריה לא היה תוקף לדיפלומה של אוניברסיטת חוץ ולתואר הדוקטור שלה, ונאלץ היה, כדי שיוכל למלא תפקיד באוסטריה, להבחן שנית בפקולטה הפילוסופית באוניברסיטה הלבובית, וגם שם הוכתר בתואר דוקטור.

 מזוין בשני דוקטורטים נתקבל בתור רב-מטיף בהיכל הנאורים בעיר סטאניסלבוב (כשבע שנים, משבועות 1900 עד לסוף 1906). וגם כמנהל המטריקה היהודית (ספר הפקודים של הילודה והתמותה). בתפקיד זה שקד ביחוד על שמות עבריים לילדי ישראל. היד. גם המפקח ללימוד הדת היהודית בבתי ספר ממשלתיים.

 בפעולה ציונית התחיל עוד לפני הופעת הרצל על שמי הציונות. עם הופעתו הצטרף תיכף ומיד אליו, והיה ממשתתפי הקונגרס הציוני הראשון בבזל (1897).

 היה מבוני הציונות המדינית בגליציה. השתתף בתור ציר בכמה מן הקונגרסים הציונים.

 היה מהלוחמים הראשונים והראשיים לפוליטיקה המקומית והיוזם ואחד מחבריה של התכנית הפוליטית, (שותפו בתכנית זו היה <persName>אדולף ביהם)</persName> , שנתקבלה בועידה הציונית הכל-אוסטרית שנתקימה ביולי 1906 בקראקא, על אף ההתנגדות לפעולה פוליטית מצד חבר הועה"פ הציוני המצומצם ד''ר <persName>ליאופולד קאהן </persName> מוינה, שהשתתף בועידה זו מטעם הועה"פ הציוני.

 בשנות 1907 היה מועמד מטעם הציונים בבחירות לסיים הגליצאי במחוז בראדי.

 בשנת 1907 היה מועמד לפרלמנט האוסטרי. בבחירות אלו נחלו הציונים נצחון גדול, אך מפני שנמצאו מספר בוחרים שכתבו את שמם בלועזית לפי הכתיב


 הגרמני ולא לפי הכתיב הפולני, התאחזו השלטונות, שעינם היתה צרה בנצחון הציוני, בשגיאה שנעשתה וביטלה את הבחירה.

 בסטניסלבוב ניהל כל הזמן תעמולה ציונית נלהבת, כיד כשרונו הדברני, שחונן בו, ומשך אחריו את הנוער המתלמד והאקדמאי, מה שעורר נגדו את חמת האינטליגנציה היהודית בעיר זו שהיתה שטופה בהתבוללות.

 בשנים 1909-1907 עמד בראש ההסתדרות הציונית בגליציה וניהל את מלחמת הבחירות לסיים הגליצאי ולפרלמנט האוסטרי. כשהשלטונות ביטלו את בחירתו והמתבולים הציקו לו מאד, החליט לעזוב את גליציה, וכשנבחר בשנת 1909 למטיף בבית הכנסת של "הנאורים" בעיר לודז' קבל את הבחירה בשמחה ובתרע"ב (1912) עבר עם משפחתו ללודז' ונכנס למלא את תפקידו, שבו עמד עד תרצ"ט (1939) - עד פרוץ מלחמת העולם השניה.

 בלודז' ניגש לפעולה תרבותית-לאומית באמת מדה גדולה. בעבודתו הצבורית-לאומית הראה שיודע הוא להיות ממניחי היסוד של הבנק הקואופירטיבי הציוני הראשון (קרדיט יוניון) בגליציה וגם לעבוד עבודה תרבותית מקיפה. קודם כל ניגש בלודז' ליסוד גימנסיה לילדי ישראל, בעלת תכנית רחבה ללמודי היהדות. אחרי צאת הרוסים מלודז', בימי האוקופציה הגרמנית, התפתחה מאד הגימנסיה וגדלה פי שלש ויותר מאשר היתה בראשיתה. הצלחת הגימנסיה שעמדה תחת הנהלתו הישירה גרמה לידי כך, שלפי דוגמתה קמו גימנסיות עבריות רבות בכל קצוי פולין.

 בימי שלטון הפולנים התמסר לארגן בארגון אחד את כל בתי האולפנא האלה ויסד את אגודת בתי הספר התיכוניים היהודיים הלאומיים.

 היה מקובל וחביב על הציבור היהודי. בשנת תר"פ (1920), בזמן ועידת ורסיל, השתתף בתור נבחר הציבור הלאומי היהודי בפולין בועד שליחי הארצות.

 בשנת תרפ"ב (1922) נבחר מטעם הרשימה הלאומית לסינט הפולני ועמד בתפקידו זה עד שנת תרפ"ז (1927).

 כשחכמי ורשה החליטו להקים "מכון לחכמת ישראל" התמסר בכל נפשו לקיים את ההחלטה במרץ רב, ויחד עם הד"ר <persName>יהושע טהון</persName> השתדל שיאושר תקנון המכון הנ"ל ע''י הממשלה. כשנתקבל הרשיון ארגן את הקורטוריון ועמד בראשו עד פרוץ מלחמת העולם השניה.

 כשמלאו לו ששים שנה (בעשרה בטבת תר''ץ) חגגה כל היהדות הלאומית בפולין את יום הולדתו זה. כל המוסדות העבריים לתרבות ולחנוך בראשות הקורטוריון של המכון לחכמת ישראל בוורשה ערכו לכבודו אקדמיה חגיגית, שבה השתתפו מנהיגיה של היהדות הפולנית וטובי עסקניה. באקדמיה זו הוחלט למסור למכון לחכמת ישראל להוציא לכבודו ספר יובל. מסיבות מסוימות שהיו נעוצות במשבר הכלכלי אחר סבר היובל הזה להופיע ויצא לאור רק בשנת תרצ"א (1931) בשתי השפות (עברית ופולנית). ספר היובל הנ"ל מחזיק כ-400 עמוד.

 ערב פרוץ מלחמת העולם השניה הצליח לעזוב את פולין ולעלות לארץ ישראל, ארץ שלטובת התישבותה

 עבד עוד לפני הופעת הרצל. בבואו לארץ התישב בירושלים ונבחר לעמוד בראש הועד לחקר תולדות היהודים בגליציה.

 אשתו -<persName> נלי </persName> בת<persName> קרל </persName> בן ר' <persName>שלמה בובר</persName> ואחותו של הפרופ' <persName>מרטין בובר.</persName>

</p></div>
         <div type="bibliogrphy">
            <listBibl>
<bibl>Volume: #10 ,Page: 3631 ,URL: http://www.tidhar.tourolib.org/tidhar/view/10/3631</bibl><bibl>Volume: #10 ,Page: 3632 ,URL: http://www.tidhar.tourolib.org/tidhar/view/10/3632</bibl>
<bibl>Volume: #10 ,Page: 3633 ,URL: http://www.tidhar.tourolib.org/tidhar/view/10/3633</bibl>
            </listBibl>
         </div>
      </body>
  </text>
</TEI>
