<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1647 ,URL: http://www.tidhar.tourolib.org/tidhar/view/4/1647</bibl><bibl>Volume: #4 ,Page: 1648 ,URL: http://www.tidhar.tourolib.org/tidhar/view/4/1648</bibl>
<bibl>Volume: #4 ,Page: 1649 ,URL: http://www.tidhar.tourolib.org/tidhar/view/4/1649</bibl>
<bibl>Volume: #4 ,Page: 1650 ,URL: http://www.tidhar.tourolib.org/tidhar/view/4/1650</bibl>
<bibl>Volume: #4 ,Page: 1651 ,URL: http://www.tidhar.tourolib.org/tidhar/view/4/1651</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר מרים ברנשטיין-כהן (גור)</persName>

</head>
         <div><p> נולדה בקישינוב, פלך בסראביה, רוסיה, כסלו תרנ"ו (14.12.1895), לאביה ד"ר<persName> יעקב בן מתתיהו</persName> <persName>ברנשטיין-כהן</persName> (מראשוני הפעילים בציונות המדינית וממארגניה ומנהיגיה ברוסיה, ראה כרך א' עמוד 192) ולאמה<persName> דבורה לאה</persName> בת<persName> שבתי (זיגמונד) ברנשטיין</persName> מלבוב.

 מילדותה למדה בבית את השפה העברית (מורה הראשון היה<persName> פסח אורבוך</persName> ז"ל, אח"כ מנהל ביה"ס לבנים ע"ש אחד העם בתל-אביב), ואם כי בביתם היתה שפת הדיבור רוסית, היו היא ואחותה<persName> שרה</persName> מדברות ביניהן עברית ומגיל 4 שנים ואילך היתה מופיעה במסיבות משפחתיות וציוניות בהקראות ובדקלומים בעברית וברוסית ועוד בילדותה ניבאו לה רבים עתיד בתור שחקנית. כשגילה אביה את מזימות מארגני הפוגרום הקישינובי והם התנקשו בחייו, עברה המשפחה לחארקוב, שם היה אביה "רב מטעם" ורופא ראשי בחברת-ביטוח גדולה, והיא המשיכה את לימודיה בגימנסיה הגרמנית, הוסיפה ללמוד עברית ולהופיע בהקראות ובדקלומים.

 כשנתמנה אביה ב-1907 לרופא במושבות הגליל התחתון עלתה לארץ עם כל המשפחה, המשיכה את לימודיה בבית-הספר ביבנאל, נלותה לאביה ברכיבה על סוס בביקוריו במושבות אח"כ נשלחה ללמוד בגימנסיה ביפו ובקושי התרגלה לחיות בסמטאות העיירה ולוותר על הרכיבה והסיורים החפשיים בהרי הגליל. בגימנסיה השתתפה בכל ההצגות בעברית, בערבית ובצרפתית וגם כאן ניבאו לה הד"ר בן-ציון מוסינזון שתהיה שחקנית. בינתים עבר אביה לכהן כרופא בפתח תקוה. כאן היתה

 מבלה את שעות הפנאי ברכיבה ובציד ולמדה מאבשלום גיסין את השימוש בנשק. גם כאן היתה מופיעה באולם הועד בהקראות ובדקלומים והקהל ניבא לה בתשואותיו את עתידה האמנותי.

 ב-1910 חזרה עם אביה והמשפחה לקישינוב, גמרה את לימודיה בגימנסיה גרמנית והמורה לספרות דרש מאביה לשלחה ללמוד את אמנות המשחק והכתיבה ,אך אביה אסר עליה בהחלט לבחור בקאריירה של שחקנית. לכן נסעה ללמוד רפואה באוניברסיטת חארקוב ובעילום-שם גמרה בית-ספר דרמטי ונבחרה להשתתפות סדירה בתיאטרון סולניקוב ב-1915. בינתים המשיכה את לימודיה באוניברסיטה, וכשגמרה ב-1918 והוסמכה לדוקטור לרפואה גויסה לשרות רפואי בצבא האדום, למלחמה במגפת טיפוס הבהרות בתנאים בלתי-אפשריים, שבהם היו הרופאים חסרי אונים לבלום את המגפה וגם בהם פגעה.

 בהשתדלותו של הבמאי <persName>ניקולאי מרדז'אנוב</persName> שוחררה ועברה אתו לשחק בתיאטרון סולובצוב בקיוב וזכתה להצלחה רבה על הבמה ובבקורת בעתונות.

 כשהציפו גדודי "הרוסים הלבנים" את קיוב עברה למוסקבה, נתקבלה לשחק בתיאטרון הקאמרי ובתיאטרון המהפכה האוקטוברית ("ארמיטז'" לשעבר), הוסיפה להשתלם במחלקה הדרמטית של הפילהרמוניה המוסקבאית מפי <persName>קונסטנטין סטאניסלבנסקי</persName> <persName>ונמירוביץ דאנצ'נקו </persName> וגמרה את לימודיה.

 במוסקבה הציע לה<persName> נחום צמח </persName> לעזוב את הבמה הרוסית ולהצטרף לסטודיה של "הבימה", אך לא יכלה לעמוד בתנאי החיים הקשים במוסקבה של הימים ההם (רעב, קור ומחלות), ובסוף קיץ 1920 חזרה אל הוריה לקישינוב, שהיתה אז תחת שלטון רומניה, ואחרי ארבעה ימים כבר הופיעה בהצלחה על הבמה בהצגת להקת תיאטרון ברוסית וניתן לה תפקיד ראשי במחזה שהכינו להצגה, אך השלטון הרומני לא הרשה להמשיך בהצגות ברוסית, לבל תטופח תרבותו של השלטון הקודם.

 בתשובה לשאלותיה במכתבים בדבר אפשרויות לפעולה תיאטרונית בארץ-ישראל השיבו לה<persName> אוסיש</persName>


<persName>קין וז'בוטינסקי </persName> כי "יש מה לעשות למי שיוכל להתחיל כחלוץ בעבודה זו" - והיא קיבלה על עצמה את היעוד החלוצי.

 ב-1921 חזרה ארצה. הופיעה על במת החובבים שערכה את הצגותיה באולם "לורנץ" ביפו (בקרבת השכונות הישנות של תל-אביב שהלכה והתרחבה אז כלפי צפון) ואח"כ השתתפה עם <persName>מ. תאומי, מ. בני</persName> <persName>מיני, ליאוני ודוידוב</persName> ביסוד "התיאטרון העברי", שהיה התיאטרון המקצועי הראשון וערך את הצגותיו באולם "עדן" בארגונו האימפרסאריוני של מר <persName>אבר</persName> <persName>בנאל. </persName> אח"כ הצטרפו אל הלהקה גם <persName>ארי קוטאי, יוסף</persName> <persName>אוכסנברג, מיכאל גור</persName> (בן-מנחם), שלאחר כמה שנים נישאה לו. תפקידיה היו:<persName> אולגה</persName> ("בימי חיינו" לאנדרייב), <persName>גונדל</persName> ("אל נקמות" לשלום אש),<persName> הנסיכה די</persName> <persName>קרוסי </persName> ("ישראל" לאנרי ברנשטיין) ועוד, וזכתה לבקורת טובה בדעת הקהל ובעתונות.

 ב-1923 יצאה להשתלמות בברלין. שם הצטרפה עם <persName>מנחם גנסין</persName> (כמנהל ובמאי),<persName> שמעון פינקל, בת</persName> <persName>עמי, ריטה גולדברג</persName> (מ"תיאטרון לילדים") ועוד, ויסדו להקה בשם תא"י (תיאטרון ארצישראלי), למדו מפי טובי המורים במקצוע (ביניהם <persName>מכס ריינהארדט),</persName> ואחרי מאמצים רבים הציגו ב"קומדיה וולטי" בברלין בבימויו של מ. גנסין את "בלשאצר" לג'ני רושה, בו מילאה את תפקיד <persName>לאה</persName> - השבויה היהודית וההצגה עוררה הד רב בעתוני ברלין.

 חזרה ארצה עם התא''י, השתתפה בהצגותיו כשחקנית וכבמאית בתל-אביב וביתר המקומות בארץ, וערכה גם נשפי קריאה. יסדה וערכה את הירחון "תיאטרון ואמנות".

 אחרי התפוררות להקת תא"י ערכה סיבובים בנשפי קריאה ודקלום בגרמניה, פולין, ליטא, לטביה, רומניה, בדרום-אפריקה וברודסיה (בשליחות "תרבות" שבליטא). בלודז יסדה וניהלה סטודיה עברית (בה למדה גם שחקנית "המטאטא" <persName>ב. זלצמן</persName> ). בריגה השתתפה כשחקנית וכבמאית בתיאטרון האידי, אך בשפה זו לא מצאה אפשרות שלמה של חויה והבעה.

 אחרי חמש שנות שהותה בארצות הבלטיות חזרה ארצה עם בעלה, וכשלא נמצא לה מקום במוסדות-האמנות הקיימים ארגנה את להקת "הקומדיה הארצישראלית", בה שיחקה כמה תפקידים והמשיכה בהוראת אמנות הבמה <persName>(בתיה לנצט</persName> , מהתיאטרון הקאמרי, גם היא מתלמידותיה).

 בעקב מהומות 1936 נשארה הלהקה בלי אולם והוכרחה להפסיק את הצגותיה. אז יצאה בשליחות הקה"ק לרומניה, הונגריה, בלגיה והולנד ופעלה כנואמת, מארגנת ושחקנית בנשפי קריאה בעברית.

 על סף מלחמת-העולם השנית חזרה ארצה ועוסקת בהוראה מקצועית ובהופעות אמנותיות בקריאה בערים ובכפרים, בשרות אמנותי במחנות הצבא במלחמת-העולם, במחנות המחתרת של ה"הגנה" ואח"כ במחנות צבא ההגנה לישראל.

 ספריה: "מפיסטו" - רומן בשני. חלקים (הוצאת "מצפה", 1937), "תבערה" - רומן (הוצאת נ. טברסקי, 1947), "בארץ אופיר" - פואימה (הוצאת "שבילים", 1938), תרגמה מרוסית את '"פולטאבה" לאלכסנדר פושקין (הוצאת "אחיאסף", 1946) וביחד עם<persName> אברהם לוינסון</persName> את "ספר יעקב ברנשטיין-כהן" - זכרונות ומאמרים של אביה. מפרסמת מאמרים, סיפורים ושירים ב"הארץ", "עתים", "על המשמר". "מולד", ''עולם האשה", "העובד הציוני", בקבצים א' וב' לזכר יהודי בסראביה ובירחון הספרותי "גאלדענע קייט" של סופרים עולים חדשים המנסים להמשיך בארץ העברים את הכתיבה בעברי-טייטש.

 ב-1926 נבחרה כציר לאספת הנבחרים הראשונה מטעם תנועת הצה"ר, שהשתייכה אליה עד שנת 1932, ולפני שנים אחדות הצטרפה אל תנועת השמאל והיא חברה במפ''ם ופעילה בועדת התרבות של הסתדרות העובדים, בחוג לתרבות מתקדמת, וחברה בועד ובועד הפועל של ארגון אמני הבמות בישראל, שהשתתפה ביסודו ב-1948 ופעילה במאמצים לקליטת האמנים שבין העולים החדשים.

 צאצאיה:<persName> דוד ברנשטיין-כהן </persName> (על שם אביה), <persName>אביבה גור.</persName>

</p></div>
         <div type="bibliogrphy">
            <listBibl>
<bibl>Volume: #4 ,Page: 1647 ,URL: http://www.tidhar.tourolib.org/tidhar/view/4/1647</bibl><bibl>Volume: #4 ,Page: 1648 ,URL: http://www.tidhar.tourolib.org/tidhar/view/4/1648</bibl>
<bibl>Volume: #4 ,Page: 1649 ,URL: http://www.tidhar.tourolib.org/tidhar/view/4/1649</bibl>
<bibl>Volume: #4 ,Page: 1650 ,URL: http://www.tidhar.tourolib.org/tidhar/view/4/1650</bibl>
<bibl>Volume: #4 ,Page: 1651 ,URL: http://www.tidhar.tourolib.org/tidhar/view/4/1651</bibl>
            </listBibl>
         </div>
      </body>
  </text>
</TEI>
