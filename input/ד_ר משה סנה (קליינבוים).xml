<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1247 ,URL: http://www.tidhar.tourolib.org/tidhar/view/3/1247</bibl><bibl>Volume: #3 ,Page: 1248 ,URL: http://www.tidhar.tourolib.org/tidhar/view/3/1248</bibl>
<bibl>Volume: #3 ,Page: 1249 ,URL: http://www.tidhar.tourolib.org/tidhar/view/3/1249</bibl>
<bibl>Volume: #3 ,Page: 1250 ,URL: http://www.tidhar.tourolib.org/tidhar/view/3/1250</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר משה סנה (קליינבוים)</persName>

</head>
         <div><p> נולד בראדזין, פלך שדלץ, פולין, (מרכז חסידי מובהק, מושב שושלת האדמו"ר <persName>מרדכי יוסף לייגר</persName> , מתלמידי ר'<persName> שמחה בונים </persName> מפשיסחה ור' <persName>מנחם מנדיל</persName> <persName>מורגנשטרן מקוצק</persName> , נכדו האדמו"ר ר' <persName>גרשון חנוך</persName> . גדול בתורה שידע גם מדעי הטבע, גילה במסעותיו את החילזון - לפי דעתו, והנהיג מחדש לעצמו ולחסידיו לצבוע פתיל הציצית בתכלת החילזון) ט"ו טבת תרס"ט (6.1.1909), לאביו <persName>שמעון</persName> (חניך בית-המדרש הישן, ציוני פעיל מנערותו, מורשה הקק"ל בעירו, סוחר, נציג היהודים בעיריה ולוחם לזכויותיהם, מחלוצי תנועת הקואופרציה היהודית בפולין ונשיאהכבוד של הבנק לקואופרציה בעירו; בן ר' <persName>צבי</persName> , שנקרא <persName>הרשל לוי'ס</persName> , מראשי הקהילה בפולאבי, מחשובי חסידי וארקי, ואשתו <persName>ינטיל</persName> , אשת חיל שניהלה יחד אתו עסקי-מסחר גדולים עם ארצות-חוץ) ולאמו <persName>חוה</persName> (עסקנית ציונית פעילה, בשנותיה האחרונות נשיאת סניף ויצ''ו בראדזין) בת ר'<persName> יחיאל פישל ליכטנשטיין,</persName> שנקרא <persName>פישל ראדזינר</persName> , מ"יושבי-השולחן" אצל הרבי מקוצק ואח"כ אצל הרבי מגור, ואשתו <persName>גיטל</persName> , אשה למדנית ויראת-שמים שעסקה כל ימיה בצדקה ובמעשים טובים והיתה, אחותו של עוה"ד <persName>בוריס סטאבסקי,</persName> מראשוני חו"צ בפולין, וממיסדי "בני משה", ממקורביו של <persName>אחד העם</persName> ). (הוריו נספו ב-1944 בידי מרצחים פולנים, ימים ספורים לפני הדיפת הצבא הנאצי מאותו אזור של פולין, ואחותו היחידה <persName>רחל</persName> , נרצחה בידי הנאצים במחנה-הריכוז בטראבניקי).

 קיבל בבית הוריו חינוך מסורתי ולאומי עד גיל בר-מצוה. מאז למד בגמנסיה ממשלתית פולנית בפרלאבי, שם היה בבית אבי-אביו, שלימדו בערבים ובשבתות ש"ס ופוסקים, בגמנסיה היה נתון באוירה של קנאות קתולית ושנאה ליהודים המעטים שלמדו בה, ונתקבלו רק בברירה קפדנית מאד, אם עברו את הבחינות בהצטיינות. אחרי גמרו את הגימנסיה ב-1920 לא נתקבל למחלקה הרפואית באוניברסיטת וארשה (בגלל ההגבלות לקבלת יהודים). ולמד שנתים במחלקה למדעי הטבע ורק אח"כ נתקבל למחלקה הרפואית וב-1935 הוסמך לדוקטור לרפואה. בשנות לימודיו היה פעיל מאד בתנועת הסטודנטים היהודים בוארשה, נמנה על האגף הציוני הראדיקאלי "על המשמר" והתבלט בכושר מנהיגותו ובפעולתו החינוכית הציונית בקרב הנוער הלומד. משנת 1926 עמד בראש הסתדרות הסטודנטים הציונים "ירדניה" וב-1929 נבחר ליו"ר אגודת לומדי-הרפואה היהודים. הוזמן על-ידי הועד המרכזי של הסתדרות הציונית בפולין למילוי תפקידים כלליים. השתתף ב-1930 במפעל הבחירות לסיים הפולני לטובת הגוש האופוזיציוני בראשותו של <persName>יצחק גרינבוים</persName> . ב-1931 השתתף במערכה העתון היומי הציוני "נובה סלובו". בשנת 1932 עם עזיבתו של יצחק גרינבוים ואת פולין נבחר הוא לועד המרכזי של הסתדרות הציונית בפולין ולנשיאותו ולנציגי בנשיאות המשרד הארצישראלי בוארשה. נבחר ברא


 שונה לקונגרס הציוני ה-18 ב-1933 ומאז השתתף בכל הקונגרסים ומ-1935 ואילך היה חבר הועד הפועל הציוני. ב-1933 אחרי מותו של אברהם גולדברג עורך ה"היינט", העתון היהודי הגדול ביותר באירופה התמנה לעורכו הפוליטי של העתון ושמש בתפקידו זה עד פרוץ המלחמה העולמית השניה. היה עורכו הראשי של השבועון הציוני הראדיקאלי (בפולנית) "אופיניה" שנקרא אח"כ "סטר" ופרסם מאמרים גם בעתון היומי היהודי (בפולנית) "נאש פשגלונד".

 ב-1933 נשא לאשה את ד"ר <persName>חנה ויינברג </persName> (רופאת ילדים) בת <persName>שמעון ויינברג</persName> , ממיסדי חברת "אביבה" בראשון לציון.

 בתנועה הציונית בפולין השתייך תחילה לאגף הראדיקאלי "על המשמר", ובועידה העולמית של הציונים הכלליים (קראקוב 1935) השתתף ביסוד <persName>"התאחדות</persName> הציונים הכלליים" (א), שנפלגה אז מ"<persName>ברית</persName> הציונים הכלליים" (ב) וייצג את הכיוון של שיתוף בין הציונים הכלליים ובין התנועה של א"י העובדת. בפוליטיקה הפולנית הפנימית המשיך בקו האופוזיציוני שהשאיר <persName>י. גרינבוים</persName> אחריו בעלותו ארצה ונחשב כתלמידו המובהק וממשיך דרכו בציונות ובמדיניות ההוה של יהדות פולין. אך שינה את הכיוון במובן זה, שבמקום הברית של גרינבוים עם המיעוטים הלאומיים (האוקראינים, רוסים לבנים, גרמנים) נטה הוא לברית עם השמאל הפולני הדמוקרטי ואשר על כן יחסה לו הריאקציה הפולנית של השליטים, יורשי פילסודסקי, את הארגון החשאי של "זידוקומונה", לשותפות בין היהודים ובין הקומוניסטים, שנולד במוחותיהם של אנשי הריאקציה הפולנית ובגלל זה היה נרדף ע"י השלטונות הפולניים.

 ביום פרוץ מלחמת-העולם השניה, 1.9.39, היה בלונדון בשליחות ציונית, ובהיותו קצין-מילואים בצבא הפולני נסע באוירון האחרון שיצא מאנגליה לוארשה ונכנס מיד לשרות פעיל בצבא. עם שרידי הצבא הפולני הגיע לוילנה, ומשעברה העיר לרשות ליטא הנייטרלית נמצא לפתע מחוץ למלחמה והצליח להביא

 שמה את אשתו ובתו משטח הכיבוש הנאצי שבפולין.

 בהרפתקאות קשות של נסיעה בימי מלחמה עלה ארצה עם משפחתו והגיע לכאן בי"א אדר ב' ת''ש (21.3.1940) (קודם לכן כבר ביקר כמה פעמים בארץ). <persName>פנחס רוטנברג</persName> , שהיה אז נשיא הועד הלאומי, הזמין אותו להצטרף להנהלה ולעמוד בראש המחלקה לעתונות ולהסברה, אך הוא העדיף להכנס לשרות ב"הגנה" ונתמנה תחילה כחבר-המפקדה ואח"כ כראש-המפקדה. היה חבר ואח"כ יו''ר במרכז התגייסות הישוב ושקד במיוחד על איזון כוחות-האדם בין ההתגייסות ליחידות העבריות בצבא ובין הגיוס ל"הגנה" ולפלמ"ח, ותוך כך המשיך להשתתף במאמריו ב"הזמן וב"הארץ".

 יזם ויסד את "המועצה הלאומית לתעופה העברית" (1945), שריכזה את מוסדות-הטיס הבודדים במרכז אחד, אשר נתן תנופה ליצירת תעופה אזרחיה עברית וגרעין של האויריה הישראלית.

 בבחירות באוגוסט 1944 נבחר לאספת הנבחרים ואח"כ לועד הלאומי ולהנהלתו כמנהל עניני הבטחון, ואז שינה רשמית את שם-משפחתו <persName>מקליינבום לסנה</persName> .

 בועידה הציונית העולמית בלונדון אחרי תום המלחמה באירופה (אוגוסט 1945), בימים הראשונים לשלטון מפלגת העבודה באנגליה, שגם היא בגדה בהבטחותיה לעם ישראל והמשיכה במשטר "הספר הלבן", פיתח בנאומו את תכנית המאבק נגד משטר זה, נבחר לחבר הנהלת הסוכנות היהודית בירושלים, ולראש מערכת הבטחון. ואכן שבועות אחדים לאחר שובו מלונדון החלה גם ה"הגנה" להטריד את השלטון בפעולות-ה"מאבק", שהתנהלו מן המחתרת ע"י "תנו" עת המרי".

 השלטון החליט לשבור את המאבק היהודי ובליל שבת, אור ליום 29 ביוני 1946, אסר הצבא כמה מראשי הסוכנות היהודית והועד הלאומי. גם את בית דירתו שלו בתל-אביב הקיפו אנשי צבא ומשטרה בריטיים על מנת לאסרו, אך אם כי באותו ערב השתתף באסיפת-אזכרה פומבית <persName>לאליהו גולומב</persName> (ראש ה"הגנה" לפניו), שארבה עד חצות, לא מצאוהו אנשי השרותים בביתו ואף לא בכל העיר ובכל הארץ. כדי להצדיק את המאסרים הגישה הממשלה הבריטית "ספר לבן" לפרלמנט שלה, בו אמרה להוכיח, בעזרת מסמכים בעלי מהימנות מפוקפקת שקיבלה (או שהזמינה) מהשרות החשאי, את אשמתם של המנהיגים העצורים כ"מחוללי הטירור היהודי" (במנהלי המאבק), ובעיקר הוצג ד"ר סנה באותם המסמכים כרוח החיה בכל הפעולות והעתונות הבריטית הכתירה אותו בתואר "טירוריסט מס' 1". זמן מועט אח"כ הוטל על ת"א עוצר שארך ארבעה ימים וכל התושבים עברו ניפוי-זיהוי מדוקדק, ואם כי תמונתו של ד"ר סנה ושמו היו. בראש הרשימה של "המבוקשים" העקריים לא עלה אף בידי אחד מהם לתפסו. למחרת ביטול העוצר נודע מהעתונות, שסנה הגיע בשלום לפאריס לישיבת הנהלת הסוכנות היהודית, והעתונות הלונדונית הביע את רוגזה על ש"הטירוריסט מס' אחד''


 הערים על מאה אלף שוטרים וחיילים בריטיים ויצא בחשאי מהארץ שכל מוצאיה שמורים בקפדנות. בינתים נתגלה באחד העתונים בארץ, שעוד לפני מאסרי המנהיגים אסר הד"ר<persName> וייצמן </persName> (בסמכותו כנשיא הסוכנות) על הד"ר סנה את המשכת המאבק, ובגלל זה התפטר מתפקידיו כראש ה"הגנה", אך נשאר חבר בהנהלת הסוכנות

 בפאריס פעל יחד עם <persName>דוד בן גוריון</persName> , ראש ההנהלה, כגולה מדיני. ציוני אמריקה הזמינוהו לביקור. בארה"ב, אך מחלקת המדינה סירבה לתת לו ויזה, ורק אחרי מחאות רבות של אישים יהודיים ובלתי יהודיים הורשה לבוא שמה ונערכה לו קבלת פנים לבבית.

 עם שחרור ראשי הסוכנות והועד הלאומי ממעצרם בלטרון הורשו גם בן-גוריון וסנה לחזור לארץ.

 בקונגרס הציוני הכ"ב בבאזל (דצמבר 1946) דרש סנה להמשיך במאבק ולחסל את שיתוף הפעולה של הציונים עם בריטניה וארגן את הרוב שמנע את בחירתו של ד"ר ויצמן מחדש לנשיאות. הוא עצמו נבחר מחדש להנהלה בנציג הסוכנות באירופה ומושבו בפאריס ותפקידו כלל את הקשרים עם מדינות אירופה (גם המזרחית) ואת עניני היהודים במחנות ובארצות מזרח אירופה וארגון ההעפלה ארצה <persName>בכל הדרכים.</persName>

 בהנהלה התנגד להשתתפות הסוכנות בשיחותלונדון ולמדיניותה למען חלוקת הארץ, דרש לחדש את המאבק בפועל, התנגד להסתמכות יתרה על מעצמות המערב האנגלו-סכסיות ודרש להדק את הקשרים עם רוסיה ובעלות בריתה, - אך בכל דרישותיו אלה נשאר בבדידות בהנהלה. וכשנכנעה ההנהלה ללחץ ממשלות בריטניה וארה"ב ופקדה לעכב את הפלגתן של שתי אניות-המעפילים הגדולות, "פאן יורק" (קיבוץ גלויות) ו"פאן קרסנט" (עצמאות) שעמדו להביא 15.000 מעפילים מנמל רומני, התפטר מהנהלת הסוכנות בסוף דצמבר 1947 (והאניות הפליגו מנמל בולגארי, על אף איסור ההנהלה). אותו זמן עזב את "הסתדרות הציונים הכלליים" (שפלגיה א' וב' נתאחדו ושום נתפלגו) והצטרף למפלגת הפועלים המאוחדת (שבה התאחדו המפלגות "לאחדות העבודה - פועלי ציון" ו"השומר הצעיר'') והנו פעיל במרכז ובמחלקה הפוליטית של המפלגה ובמערכת עתונה "על המשמר" בהתאם להשקפתו, שאחרי שמעצמות המערב הכזיבו את התקוות שהציונות תלתה בהן יש להבטיח את גורל העם היהודי בתפוצות ואת גורל המדינה היהודית בארץ ישראל על ידי ברית עם כוחות השמאל בעולם, שמרכזם נמצא בברית המועצות.

 השתתף מטעם מפלגת הפועלים המאוחדת בקונגרס היהודי העולמי בשווייץ (מונטרה, יוני-יולי 1948), ובו היה ראש-המדברים למדיניות יהודית פרוגרסיבית; נבחר כחבר הנהלת הקונגרס.

 מיוזמיה וממיסדיה של "האגודה הישראלית למען האומות המאוחדות" (אבגוסט 1948). במדינת ישראל נחשב כמבטא ראשי של האופוזיציה השמאלית.

 צאצאיו:<persName> תמר, אפרים</persName> .

</p></div>
         <div type="bibliogrphy">
            <listBibl>
<bibl>Volume: #3 ,Page: 1247 ,URL: http://www.tidhar.tourolib.org/tidhar/view/3/1247</bibl><bibl>Volume: #3 ,Page: 1248 ,URL: http://www.tidhar.tourolib.org/tidhar/view/3/1248</bibl>
<bibl>Volume: #3 ,Page: 1249 ,URL: http://www.tidhar.tourolib.org/tidhar/view/3/1249</bibl>
<bibl>Volume: #3 ,Page: 1250 ,URL: http://www.tidhar.tourolib.org/tidhar/view/3/1250</bibl>
            </listBibl>
         </div>
      </body>
  </text>
</TEI>
