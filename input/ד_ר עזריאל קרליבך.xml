<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 392 ,URL: http://www.tidhar.tourolib.org/tidhar/view/1/392</bibl><bibl>Volume: #1 ,Page: 393 ,URL: http://www.tidhar.tourolib.org/tidhar/view/1/393</bibl>
<bibl>Volume: #1 ,Page: 394 ,URL: http://www.tidhar.tourolib.org/tidhar/view/1/394</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר עזריאל קרליבך</persName>

</head>
         <div><p> בן הרב ד"ר אפרים. נולד בכ"ג בחשון תרס"ט בלייפציג שבגרמניה.

 ממשפחת הרבנים הגרמניים הוותיקה ביותר, שמוצאה מבאדן ומווירצבורג, חלקם מתלמידיו של ר' עקיבא אייגר, ששימשו ברבנות בגרמניה הצפונית ובערי באוואריה דור אחרי דור. הסבא, ד"ר שלמה, רבה של ליבק, עבר עם קהילתו מתחום הגיטו שבמויסלינגן,-מחוץ ל"עיר החפשית" ליבק-לתוך העיר עצמה, עם ביטול הגזירות שהגבילו את זכות מושב היהודים בתקופת הליברליזם הגרמני, והעביר עמו את כל המורשת התורנית של אבותיו קודמיו ברבנות, מבלי לשנות בה קוצו של יו"ד. אף כי רכש לו השכלה כללית ותואר דוקטור פירסם פירוש על הש"ס בנוסח הרבני המקובל, ונחשב לזקן רבני האורטודוקסיה הגרמנית, שמיזגה


 "תורה עם דרך ארץ". הוא היה מחלוצי "אגודת ישראל" ובנו, מנחם עמנואל, רבה של קלן, מעמודי-התווך שלה, מייסד "אגודת הרבנים" בפולין, בעת שרותו כיועץ לעניני יהודים ליד הגיב. לודנדורף, מפקד צבא הכיבוש הגרמני בפולין במלחמת העולם הראשונה. שאר בניו וחתניו היו רבנים בברלין, ברמן, בגליל פוזן, בארץ הריינוס ובאוסטריה. כגאון התלמוד וחוקר המתימטיקה (שפרופ. איינשטיין מזכירו בספרו במניח היסוד לתורת-היחסיות) נודע בייחוד בנו הצעיר, הרב ד"ר יוסף קרליבך, עד למלחמת העולם הראשונה מורה בבית-ספר למל בירושלים, ואחר-כך רבה של אלטונה והאמבורג, ובשעת הרצחו על-ידי הנאצים - הרב הכולל החרדי של יהודי גרמניה.

 הרב ד"ר אפרים קרא את בנו בכורו, עזריאל, על שם רבו עזריאל הילדסהיימר. הוא נתמנה לרבה של לייפציג בהיותו בן עשרים וכיהן בעיר זו 36 שנים, ויסד וניהל בה בית-ספר ריאלי גבוה לנערים ולנערות בישראל, עד עלותו ארצה בשנת תרצ"ז, שנה בה נפטר ברמת-גן. הוא חיבר מחקרים היסטוריים וספרי דרוש והלכה, והקים ואירגן קהילות ובתי-ספר ובתי-כנסיות רבים בעירו ובגלילותיה, והיה חבר ועד אגודת הרבנים הגרמנית.

 בנו עזריאל קיבל ממנו את חינוכו התורני ובביתהספר שבהנהלתו את השכלתו הכללית. לא סיפקה אותו האוירה החרדית הגרמנית, ובהיותו בן ט"ו יצא על דעת עצמו לישיבות סלובודקה וטילז שבליטא, - הצעיר הראשון ממוצא גרמני-יהודי מובהק שגלה מזרחה למקום תורה להטמע בין יהודי מזרח-אירופה. בשובו מישיבות-ה"מוסר" הליטאיות, שהה קצרות בגרמניה וגמר את חוק לימודיו הכלליים, ובתרפ"ז עלה ארצה והיה כשנתיים תלמידו של הרב קוק בישיבת "מרכז הרב". אחרי-כן גמר את לימודיו במכללות ברלין והמבורג עם קבלת התואר ד"ר למשפטים.

 בהיותו בן י"ג פירסם בשבועון הספרותי של יהודי גרמניה את סיפורו הראשון, ובהיותו תלמיד ביתהספר השתתף בעריכת השבועון הציוני בעיר מולדתו. בכל ימי לימודו בישיבות ובמכללות, בארץ- ישראל,

 בליטא ובגרמניה, השתתף בעתונים גרמניים-כלליים, ואחר שרכש לו ידיעת אידיש כתב גם בעתונים האידיים בליטא, - והיה עד היום יהודי-המערב הראשון והיחיד שתפס מקום בספרות ובפובליציסטיקה באידיש. משנת תרפ"ט ואילך התחיל לכתוב את מאמריו בעברית, גם בזה אחד הראשונים מבין יהודי גרמניה.

 בתחילה היה איש הספרות היפה. בשנות פעולתו הראשונות היו רוב דבריו - בלטריסטיים. ב"פרס המספרים הגרמניים לשנת 1931" הוכתרה הנובילה שלו "יוסוף", המתארת את חיי העיר העתיקה בירושלים. באותן השנים הופיע קובץ סיפורים שלו "מיט 21" ובפסבדונימים "ל. גוטהלף", "א. אפריימוביץ'", "א. יעקבי" פירסם סיפורים קצרים רבים בעתונות הגרמנית היהודית והלאיהודית.

 אולם בהדרגה התחילה העבודה הפובליציסטית על נושאים יהודיים-ציבוריים תופסת מקום בראש פעולתו. הוא פתח בסידרת מאמרים גדולה על חיי הישיבות בליטא, שנתפרסמה בירחון "מנורה" בוינה ב-1925, וכעבור זמן מה, עוד בטרם היותו בן עשרים, נעשה לסופר לענינים יהודיים של השבועון השמאלי רב-ההשפעה "די וולטביהנה", שנערך על-ידי קארל פון-אוסייצקי, בעל פרס-נובל לשלום. בן 21 נתמנה לעורך השבועון הנפוץ ביותר של יהדות גרמניה "איזראליטישס פאמיליינבלט", וכיהן במשרה זו עד עלות היטלר לשלטון. אז נאסר כאחד מבין 37 נתיני גרמניה הראשונים (ביניהם אוטו בראון, ראש ממשלת פרוסיה, איינשטיין וחמשה סופרים) שממשלת הנאצים מיהרה מיד בהגיעה להגה להכריז עליהם כעל "בוגדים" ולשלול מהם את אזרחותם הגרמנית. הוא התחמק והגיע לפולין ונתקבל לחבר-העורכים של ה"היינט" בוורשה. משם השתתף בקביעות ב"נובי דזעניק" (קרקוב), "בווילה" (לבוב), "אידישה שטימה" (קובנה) ו"פרימארגן" (ריגה) ולעתים מזומנות ב"סיאוודנה" (ריגה), "זלבסטווהר" (פראג), "מולט אש יאווי (בודפסט), "יודסקה טידנדן" (שטוקהולם), ופירסם מסות ב"ליטרארישה בלטר" (וורשה). סידרת מקירותיו השבועיות נתפרסמה באותן השנים כמדור-של-קבע בחשובי העתונים הציוניים באירופה, ביניהם "אוניוויראיסראליט" (פאריס), "טריבון ז'ואיב" (שטראסבורג), "איזר. ווכנבלט" (ציריך), "פריידאכאוונד" (אמסטרדם), "ז'ידוב" (זאגריב), "די שטימה" (וינה), "פאמיליינבלאט" (ברטיסלבה) ואחרים. בעבודה זו בעתונים היהודיים בשפות אירופה השונות המשיך גם בעברו בשנת 1934 מוורשה ללונדון, כדי לשמש שם עורך-ראשי של העתון האידי הוותיק ביותר באירופה, "די אידישה פוסט", וגם בשובו כעבור שנתיים (בתרצ"ו) לארץ-ישראל על מנת להשתקע בה. עד לפרוץ מלחמת העולם השניה שימש גם מארץ-ישראל כתב וחבר-המערכת של "היינט" ורוב יתר העתונים הנ"ל.

 במסגרת הזאת תפסו מקום בפני עצמן עבודות ריפורטאז'ה גדולות, ובייחוד רשמי מסעותיו הממושכים בתפוצות ישראל. בשנים 1929 עד 1931 סייר בגלויות יהודי ספרד, פורטוגאל, מארוקו, אלג'יר, טוניס, לוב,


 יוון ותורכיה, והסידרה הזאת על חייהם של שבטי ישראל נשכחים, שהופיעה אחרי-כן בספר "אקזוטישה יודן" ותורגמה לשפות רבות, משמשת עד היום ספר יסוד לתיאור ההוי של היהודים ששבנו על חופי הים התיכון. - ב-1932 סייר ברוסיה הסובייטית לארכה ולרותבה, וגם סידרה זו, שהופיעה כספר בשם "סובייט-יודיא" (נדפסה, בעברית ב"הארץ") תורגמה לכמה לשונות. מאמרים אלה העלו עליו את רוגזם של הקומוניסטים הגרמניים-היהודיים שהתנקשו בחייו ביריות בהאמבורג, מעשה שהסעיר בשעתו את דעת-הקהל היהודית. - בהיותו סופר פוליטי ליד חבר-הלאומים בג'יניבה תיאר את ניוון הדיפלומטיה הבינלאומית ואת סימני מלחמת העולם השנייה המתקרבת בריפורטאז'ה מקיפה באידיש. -בתחילת ימי שלטונו של היטלר התחפש במדים נאציים וסייר בגרמניה וסיכם את רשמיו בקובץ מאמרים שהופיעו (בפסבדונים "לוי גוטהלף") גם בעתונות האמריקנית. - ואחרי חורבן אירופה יצא, ב-1946, לתאר בריפורטאז'ה "כך עם ישראל חי" את שארית הפליטה במחנות העקורים בגרמניה ובפולין, צרפת וצ'כיה.

 כל אותן השנים הדוקים היו קשריו עם העתונות <persName>העברית</persName> . מאז 1929 התחיל להשתתף בקביעות ב"הארץ" ופירסם פיליטונים שבועיים ב"הצפירה" (וורשה) המחודשת. בשבתו בוורשה היה עורך העתון העברי היחידי בפולין "בדרך", ובעלותו ארצה הצטרף למערכת "הארץ", שיצא ממנה (1937) להיות הסופר הפוליטי של "הצופה", בו פירסם בשנות המלחמה, מלבד מקירותיו על נושאים ציוניים, טור יומי בשם "יומן המלחמה". בהתחלת המלחמה (1939) יסד את עתון-הערב "ידיעות אחרונות", - הראשון במינו בעתונות העברית מבחינת זמן הופעתו, מבנהו ואי-תלותו במנגנון מפלגתי, - שנעשה במשך הזמן לעתון בעל התפוצה הגדולה ביותר בארץ. הוא משמש מאז הווסדו ועד היום כעורכו הראשי, כותב בו את רוב המאמרים הראשיים ומפרסם בו רשימות והערות לעניני היום ופיליטונים בין בשמו המלא, בין בחתימות "ע. ק". "ר' איפכא מסתברא". מאז 1945 הוא עורך את הספריה השבועית הבלטריסטית "ספרון" ומאז 1946 את הרבעון הספרותי "קציר".

 מלבד ספרי-התיאור וקובצי הנובילות שנזכרו פירסם מספר של מחקרים בחכמת ישראל. מהם בשדה ההיסטוריה היהודית הספרים - "תולדות תנועת המוסר" ו"תולדות משיחיות השקר", ובשדה מחקר המשפט העברי - "חוקי החזקה בתלמוד". באידיש עיבד והוציא את "ספר המחשבה הישראלית" לד''ר יוסף צבי הרץ, רבה הראשי של בריטניה הגדולה. ב-1946 הופיעו בעריכתו שני כרכי אוסף המסמכים והפרטיכלים של "וועדת החקירה האנגלו-אמריקנית לעניני ארץ-ישראל". - שנים אחדות ערך את "ספר השנה של עתונאי ארץישראל". - הוא נמנה על חבר משתתפי האנציקלופדיה "אשכול" שיצאה בברלין ומשתתפי האנציקלופדיה העברית העומדת להופיע בארץ-ישראל.

 בהיותו בלתי-מפלגתי ומונע עצמו מכל קשר עם מנגנון של מפלגה, משתקפת עסקנותו הציבורית בעיק

 רה במסגרת הארגון העתונאי. הוא חבר ההנהלה של הארגון הארצי של עתונאי ארץ-ישראל ואחד מיוזמיה ומארגניה של הפדרציה הבינלאומית של עתונאי עם ישראל, שנוסדה בבאזל ב-1946.

 בשנת 1940 נשא לאשה את חוה בת שמחה בונים גולדרי.

 בתו:<persName> תקומה ניצה</persName> (נולדה תש"ה).

</p>
<p>

 תוספות: 

 נפטר בתל-אביב, אור ליום א', ל' שבט תשט"ז )12.2.56( (ראה כרך א', עמוד 392)

</p></div>
         <div type="bibliogrphy">
            <listBibl>
<bibl>Volume: #1 ,Page: 392 ,URL: http://www.tidhar.tourolib.org/tidhar/view/1/392</bibl><bibl>Volume: #1 ,Page: 393 ,URL: http://www.tidhar.tourolib.org/tidhar/view/1/393</bibl>
<bibl>Volume: #1 ,Page: 394 ,URL: http://www.tidhar.tourolib.org/tidhar/view/1/394</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
