<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3124 ,URL: http://www.tidhar.tourolib.org/tidhar/view/8/3124</bibl><bibl>Volume: #8 ,Page: 3125 ,URL: http://www.tidhar.tourolib.org/tidhar/view/8/3125</bibl>
<bibl>Volume: #8 ,Page: 3126 ,URL: http://www.tidhar.tourolib.org/tidhar/view/8/3126</bibl>
<bibl>Volume: #8 ,Page: 3127 ,URL: http://www.tidhar.tourolib.org/tidhar/view/8/3127</bibl>
<bibl>Volume: #8 ,Page: 3128 ,URL: http://www.tidhar.tourolib.org/tidhar/view/8/3128</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר ערי (תודרוס) ז'בוטינסקי</persName>

</head>
         <div><p> נולד ב<placeName>אודיסה</placeName> (רוסיה), כסלו תרע"א (26.12.1910). לאביו המנהיג<persName> זאב ז'בוטינסקי </persName> (ראה את הערך שלו בכרך זה, בעמוד 3017) ולאמו<persName> יונה </persName> (יואנה) בת<persName> מרדכי</persName> <persName>גלפרין</persName> , מאודיסה (נפטרה בניו-יורק, אור ליום ב' טבת תש"י-22.12.49).


 שנות ילדותו ונערותו עברו עליו בנדודים עם נדודי אביו (כפי שהטילו הגורל ממקום למקום ומארץ לארץ במלחמתו כלפי חוץ וכלפי פנים למען קוממיות ישראל. בעת היות המשפחה תושבת קבועה-זמנית בלונדון ואביו יצא בלוית אמו למסעם בשרות הציונות, היו משאירים את הבן בבית שכנם הפרופ' <persName>חיים ויצמן</persName> ; כי למרות הניגודים החריפים בשאלות המדיניות הציונית נשמרו יחסי כבוד וידידות אישיים בין שני אנשי המעלה). אך בכל המקומות נתן האב לבנו חינוך עברי ולאומי מושלם. האב דיבר עמו עברית.

 גמר בית ספר תיכון ואת ביה"ס "אקול-סופרייר" בפריז והוסמך למהנדס-חשמל (1933).

 למד הרבה שפות.

 בגיל צעיר נתגלו בו כשרונות יוצאים מן הכלל במתמתיקה. ב-1927 זכה במקום רביעי בין 500 מתחרים במבחן תחרות ב"אקול-סופרייר" בו למד, בצרפת.

 מומחה לבנין אוירונים ומתימתיקן גדול.

 בשנות 1933-35 עבד בתור מהנדס בביח"ר לאוירונים בפריז.

 המתימתיקה היא ה"הובי" שלו.

 בעל אידיאות נועזות.

 בנעוריו היה פעיל בתנועת בית''ר (ברית תרומפלדור) הרביזיוניסטית, שאביו היה מיסדה וראשה.

 בשנת 1934 השתתף בהומנה (צכוסלובקיה) בקורס בבית ספר למדריכים של בית''ר בהנהלתו של<persName> ירמיהו</persName> <persName>הלפרן</persName> (ראה כרך ששי. עמוד 2572).

 בשנת 1935 חזר לארץ (עלה בפעם הראשונה 1919) ונתקבל ע"י<persName> פנחס רוטנברג </persName> לעבודה כמהנדס בתחנת הכוח בנהרים 1935--36).

 בשנת 1936 אחרי פרוץ המאורעות היה משבר בהנהגת בית''ר בא"י.<persName> ערי</persName> נתמנה (באישור אביו, ראש בית''ר) "לנציב בית''ר הא''י". נאסר עם כמה מחבריו הבית''רים, אחרי שהחלו מגיבים במעשי נקם על תעלולי הפורעים הערבים. ואחרי שלשה חדשי מעצר במבצר עכו שוחרר.

 בשנת 1938 נסע בשליחות התנועה הלאומית מא"י ללונדון. בימי שהותו שם, הגיעו ידיעות על גל המאסרים בין ראשי הצה''ר ובית"ר בא''י בקשר עם שבירת ה"הבלגה" בימי המאורעות. ברור היה הדבר, כי אם <persName>ערי </persName> יחזור עתה לא''י, יהיה חלקו עם יתר חבריו אסירי ציון במבצר עכו. הנשיאות של הצ"ח ושלטון בית"ר השתדלו למנוע בעד ערי מלחזור לארץ בימים הסוערים ההם, אבל הם לא עיכבוהו, נסע ונאסר בבואו לארץ לכמה חדשים.

 בסתיו 1938 בכינוס העולמי השלישי לבית"ר בוורשה, נבחר לקצין השלטון לבית"ר ואביו הטיל עליו תפקיד עוד יותר רציני ויותר אחראי (ביחד עם <persName>שלמה יעקבי</persName> <persName>ויוסף כצנלסון)</persName> את ה"העפלה".

 כשהגבלות העליה לארץ נעשו מחניקות יותר ויותר, והוטל עליהם להציל רבבות יהודים ממחשכי הגולה ולהביאם לארץ בסתר, בלי רשיון מהשלטונות הבריטיים... ערי אהב את "המלאכה" הזו, שהיתה מסוג ה"הרפתקאות" לה הטיל אביו וחינך ברוחה את הנוער העברי. פעולה זו התאימה למזגו הסוער של בן<persName> ז'בוטינסקי.</persName>

 בפרוץ מלחמת העולם השניה נמצא<persName> ערי</persName> ברומניה והוא עושה שם את מלאכתו הקשה במסירות נפלאה. תנאי חיים קשים אינם מבעיתים אותו. הוא מסוגל לא לאכול ימים שלמים, לישון על ספסל לא כר לראשו. והוא מוכשר לעבוד ארבעים שעות רצופות בלי מנוחה. כל הבא אליו ומבקשו להעלותו על האניה - עולה, ואם אין למעפיל כסף - הרי בודאי בעל זכות הוא להעפיל.

 בראשית 1940, כששימש מפקד אנית-המעפילים "סכרייה", ששטה תחת דגל תורכי והסיעה לא"י 2300 מעפילים מפולין ומרומניה, בשיירה שאורגנה על-ידי בית"ר, תפס הצי הבריטי את האניה אחרי צאתה ממיצר הדרדנלים. המעפילים נלקחו למחנה עתלית ומפקד האניה, <persName>ערי </persName> נדון למאסר שנה אחת והובא לכלא עכו ומשם למחנה המעצר במזרע, בו היו כלואים, בחלק אחר, מגודר לחוד, אסירי ה"הגנה", וביניהם <persName>משה דיין </persName> (כיום רבאלוף וראש המטה הכללי של צה"ל). כשנפטר אביו בניו-יורק, בא צו פתאומי לשחררו (ישב ששה חדשים) ואחרי זמן-מה יצא לארצות הברית.

 נשא לאשה את<persName> אביבה </persName> לבית<persName> כוגן.</persName>

 באמריקה הצטרף לקבוצת<persName> הלל קוק </persName> שלשם הסוואה נקרא אז <persName>פיטר ברגסון,</persName> והשתתף אתו בארגון "ועד החירום להצלת העם היהודי באירופה" מפני ההשמדה הנאצית. בעקב פעולתם להזעקת דעת הקהל כוננה ממשלת ארה"ב את "המועצה לפליטי המלחמה", ומר<persName> איירה</persName> <persName>הירשמן</persName> נסע לטורקיה כשליחו האישי של הנשיא <persName>רוזבלט</persName> לפעול מתורכיה הנייטרלית וליצור קשרים עם שליטי הארצות הכבושות בידי הנאצים לשם בלימת מסע ההשמדה. לפי המלצת "ועד החירום" הנ''ל נתמנה<persName> ערי ז'בו</persName> <persName>טינסקי </persName> לעוזרו של <persName>הירשמן</persName> ונשלח לתורכיה מצויד מטעם משרד החוץ של ארה"ב בתעודות המציגות אותו בתור


 "אישיות חשובה מאד", הזכאי, בין השאר, לנסיעה בתחבורה אוירית צבאית. בדרך זו הגיע למצרים ומשם לארץ, ובתור אישיות חשובה החל להשתדל בעד שחרור חבריו שהיו בכלא, ואף נתקבל לשיחה בענין זה אצל המזכיר הראשי של הממשלה המנדטורית. והנה דוקא באותו יום ערכו אנשי אצ"ל את ההתקפה על תחנת השידור ברמאללה והבולשת הגבירה מיד את הציד על החשודים בהשתייכות לארגון "טרוריסטי" זה, והחשודים הרי הם בראש וראשונה חברי בית"ר, וכלום מי שהיה לפנים נציב בית"ר אינו חשוד ? וביחוד כשהוא בא לארץ דוקא בשעה זו. ובכן החלו החיפושים אחריו בכל מקום והועמדו משמרות לארוב לו בשדההתעופה בלוד, בגבולות הארץ ובנמל חיפה, כדי לתפסו ברגע שינסה לברוח. אך הוא לא ברח, אלא נסע לשדההתעופה הקטן שהאמריקאים התקינו להם בווילהלמה, שהבולשת הבריטית שכחה להתענין בו, ומשם המריא מהארץ לתורכיה במטוס אמריקני.

 בטורקיה עסק<persName> הירשמן </persName> בשתדלנות בנוסח דיפלומטי, ועוזרו,<persName> ערי,</persName> השתדל בדרכים משלו, יותר מעשיות מאשר דיפלומטיות. קודם כל הצליח לקשור קשרים עם כמה אישים חשובים בצמרת השלטון, ואח"כ השתדל להשיג אניה תורכית גדולה להעביר פליטים במספר רב מחופי רומניה בנתיב ההעפלה לארץישראל, באשר זהו הפתרון המעשי והיעיל לאותם הפליטים שאמנם הצליחו להנצל מההשמדה, אבל עדיין אין להם מקום לחיות וגם הם זקוקים להצלה. אך נציגו של הנשיא<persName> (הירשמן)</persName> ושגריר ארה''ב <persName>(שטיינהארט)</persName> לא יכלו לתת יד לפעולה "בלתי חוקית" כלפי בריטניה בעלת הברית, וכשניסה<persName> ערי</persName> לפעול על דעת עצמו, אסרוהו התורכים והחליטו להסגירו בידי הבריטים השולטים בארץ-ישראל, באשר בחוקים שלהם התנקש הנעצר ובפניהם עליו לתת את הדין...

 בימים ההם, סמוך לסוף מלחמת העולם, עדיין היתה התחבורה המהירה יקרה ונדירה מדי בשביל אזרח פשוט, וכל שכן בשביל אסיר, שהשלטונות שיקבלוהו אינם זקוקים לו באופן דחוף. לפיכך הועבר בדרך האטית והזולה ביותר, בשילוח מתחנת משטרה לתחנת משטרה, כשמזדמנים גם אסירים אחרים ל"משלוח'', או כשיש שוטר פנוי ללוותו, ובינתים יש לכל תחנה מכלאה כל-שהיא לאכסן בה את "הנוסע הבלתי-ממהר", יום יומיים ואפילו יותר, והאורח אינו חייב לעשות כלום, אלא לשבת "במקום בטוח" ולהמתין... וכך הועבר במשך שבועות מספר דרך תחנות המשטרה של אנאטוליה עד שהגיע לגבול הצפוני של סוריה, ושם נמסר, תמורת חתימה על קבלה, למשמר של שלטונות צרפת החפשית, על מנת שהללו ימשיכו להסיעו עד לגבול "פלשתינה" וימסרו לשלטונות הבריטיים.

 בינתיים חיסלו "אלמונים" בקאהיר את הלורד<persName> מוין,</persName> שישב שם בתור "מיניסטר המדינה" של ממשלת בריטניה והיה לו חלק ביחס הקשוח ביותר לגורלם של הפליטים ובאשמה לטביעת מאות שרידי ההשמדה שטבעו בספינתהמעפילים "סטרומה''. אז נשמעו קולות בבריטניה, שה

 אסיר הזה, <persName>ז'בוטינסקי</persName> הצעיר, הוא שאירגן את המתת הלורד, ויש לטפל בו בדחיפות כראוי ל"אסיר חשוב ביותר", אך אין שום סיבה לא להאמין לדברי <persName>אנתוני אידן</persName> (מאז<persName> סיר</persName> אנתוני אידן), שר החוץ של בריטניה בימים ההם. שהצהיר בבית הנבחרים, כי אין לו כל ידיעה על שייכותו של האסיר לאותו מעשה בקאהיר. וכך נשאר זקוק לחסדי התחבורה היבשתית האטית, שהעמידה את סבלנותו במבחן בדרכו למולדת.

 בהגיעו בלווי המשמר מהגבול התורכי לחלב, לקחוהו מהרכבת אנשי צרפת החפשית, שהיו לו קשרים טובים עמהם מקודם, הפסיקו את מעמדו כאסיר והחזיקוהו כאורח חביב וחפשי עשרה ימים, בחלב ואח"כ בבירות. בינתים הצליח הגנרל<persName> ספירס </persName> במזימותיו להעביר את שלטון הכיבוש בסוריה ובלבנון מידי הצרפתים החפשים לידי הצבא הבריטי (ובזה חוסל למעשה המנדט הצרפתי בארצות הללו), וה"אינטליג'נס" הבריטי חנך את שליטתו בבירות בתפיסת<persName> ערי.</persName> משם הוכרח להמשיך את מסעו האטי בדרך ה"אכסניות" של תחנות המשטרה ולהפיג את שעמום ימי הבטלה בהתעסקות בבעיות מתימטיות, עד שבפורים תש"ה (1945) הגיע לביתהסוהר המרכזי בירושלים סמוך לפני קריאת המגילה בפי הרב <persName>אריה לוין,</persName> רבם של האסירים. אמנם<persName> ערי</persName> לא נתחנך לזיקה חיובית, לטקסים דתיים, אף-על-פי-כן טוב היה לחוג את הפורים בין אחים יהודים במולדת, ואפילו בין החומות הללו..

 כאן מצא לו פנאי ללמוד ואחרי ימים אחדים הובאו לו הספרים הדרושים במתימטיקה עיונית והתחיל להתכונן לקבלת תואר דוקטור למתימטיקה. כשנכנס למסלול הלימודים נמלכו הבריטים בדעתם, שלא יתכן לתת "סטיפנדיה" למטרה זו על חשבון משלם-המסים הפלשתינאי - ושחדוהו על מנת שיעזוב את הארץ (אותו תנאי כמו לאביו ב-1920, כששוחרר ממבצר עכו), ויצא עם רעיתו ובתו הקטנה לאמריקה.

 אמו הצליחה להגיע עד לבית הלבן של הנשיא <persName>רוזבלט</persName> והצליחה בהשפעתה שישוחרר.

 משקמה מדינת ישראל שוחרר מהתנאי הבריטי והחליט לחזור לארץ עם משפחתו באנית-הנשק "אלטלינה", ונסעו לשדה-התעופה הניו-יורקי לטוס לצרפת ולהפליג משם באניה. אך מנשיאת המזוודות הכבדות אירעה תקלה רצינית לבריאותו ו"איחר את האניה''.

 אחרי חדשים מספר הגיע לארץ והתגייס לצה"ל וביקש לשרת בחמ"ד (חיל המדע), אך במקום זה צירפוהו בדרגת טוראי לשרות איכסון, וכמהנדס-חשמל הועסק בהתקנות חשמל בבנינים ביפו שהוקצבו למשרדים צבאיים, ובתור טוראי יחידי בין בעלי דרגות של קצינים וסמלים השתמשו בו גם בתפקידי נער-שליח. והנה הגיעו ההכנות לבחירות לכנסת הראשונה, והוא ביקש מראשי תנועת "חרות", שיצרפו אותו לרשימת המועמדים, ונקבע לו המקום ה-14 ברשימתם, והואיל ובבחירות זכתה "חרות" ב-14 מקומות, נבחר גם הוא לכנסת.

 בכנסת פעל לא לפי הקו של המפלגה - שלא היה


 חבר בה מימיו - ואף כי חתם על התחייבות, שבמקרה של חריגה מתכנית המפלגה, יוותר על מקומו בכנסת, לא הכירה ועדת הכנסת בתקפה של ההתחייבות והוא נשאר חבר בכנסת הראשונה כ"סיעה מיוחדת" עד הסוף. ואכן נתן הוא ביטוי מעל במת הכנסת לדעותיו האישיות המקוריות, אף בניגוד לקו המפלגה והסיעה שבכנסת. כך, למשל, התנגד למגע כל-שהיא בין המדינה ובין הדת, וכדי להפגין עד כמה לא יתכן לנהל מדינה בלי חוקת-יסוד, נשא פעם בכנסת נאום בצרפתית, בהוכיחו שבאין חוקת-יסוד אין אף לדעת, מה היא השפה הרשמית של המדינה.

 אחרי גמר תקופת יפוי-כחה של הכנסת הראשונה לא התיצב עוד כמועמד לבחירות. המשיך בעבודתו המדעית והתכונן לקבלת הדוקטוראט באוניברסיטה העברית על מחקרו בתורת האיטראציה, וכתלמיד-מחקר במתימטיקה קיבל לשנה אחת את פרס-המחקר מהקרן שיסד ד"ר<persName> יוסף מירלמן </persName> מבואינוס-איירס על שם<persName> זאב</persName> <persName>ז'בוטינסקי</persName> , ואכן קיבל את התואר ד"ר למתימטיקה ונתמנה למרצה לתורת החשמל בטכניון בחיפה.

 חבר ההנהלה של "מכון ז'בוטינסקי" בתל-אביב.

 בשעות הפנאי מהוראה ומעבודה מדעית עוסק הוא בהסברה מדינית במסגרת מועדון "קדם" שיסד בחיפה בהשתתפות יהודים ומארוניטים, במטרה לשים קץ לזיוף המציג את מדינות המזרח הקרוב בתור מדינות ערביות, אף כי בכל אחת ישנם מספר ניכר עמים אחרים (קורדים, דרוזים, מארוניטים, עלאווים, אשורים), הנתונים כיום לדיכוי ערבי ולזיוף לאומיותם, ואשר על כן משתדל הוא בפעולת מועדונו לתת דחיפה רעיונית לשחרור העמים הללו, שבאם יגיעו לעצמאות יתברר, כי "העולם הערבי" המקיף את מדינת ישראל אינו עולם ערבי אחיד, אלא פסיפס ססגוני של עממים שונים, שביניהם ישנם גם שבטים ערביים.

 מחבר הספר : The Zekharia operation.

 מנהל ההוצאה של כתבי אביו (עשרת הכרכים) "הוצאת ערי ז'בוטינסקי" (הוצאת ספרים) בע"מ.

 צאצאיו: <persName>קרני, זאב-יאיר</persName> (ולדימיר).

</p></div>
         <div type="bibliogrphy">
            <listBibl>
<bibl>Volume: #8 ,Page: 3124 ,URL: http://www.tidhar.tourolib.org/tidhar/view/8/3124</bibl><bibl>Volume: #8 ,Page: 3125 ,URL: http://www.tidhar.tourolib.org/tidhar/view/8/3125</bibl>
<bibl>Volume: #8 ,Page: 3126 ,URL: http://www.tidhar.tourolib.org/tidhar/view/8/3126</bibl>
<bibl>Volume: #8 ,Page: 3127 ,URL: http://www.tidhar.tourolib.org/tidhar/view/8/3127</bibl>
<bibl>Volume: #8 ,Page: 3128 ,URL: http://www.tidhar.tourolib.org/tidhar/view/8/3128</bibl>
            </listBibl>
         </div>
      </body>
  </text>
</TEI>
