<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2677 ,URL: http://www.tidhar.tourolib.org/tidhar/view/6/2677</bibl><bibl>Volume: #6 ,Page: 2678 ,URL: http://www.tidhar.tourolib.org/tidhar/view/6/2678</bibl>
<bibl>Volume: #6 ,Page: 2679 ,URL: http://www.tidhar.tourolib.org/tidhar/view/6/2679</bibl>
<bibl>Volume: #6 ,Page: 2680 ,URL: http://www.tidhar.tourolib.org/tidhar/view/6/2680</bibl>
<bibl>Volume: #6 ,Page: 2681 ,URL: http://www.tidhar.tourolib.org/tidhar/view/6/2681</bibl>
<bibl>Volume: #6 ,Page: 2682 ,URL: http://www.tidhar.tourolib.org/tidhar/view/6/2682</bibl>
<bibl>Volume: #6 ,Page: 2683 ,URL: http://www.tidhar.tourolib.org/tidhar/view/6/2683</bibl>
<bibl>Volume: #6 ,Page: 2684 ,URL: http://www.tidhar.tourolib.org/tidhar/view/6/2684</bibl>
<bibl>Volume: #6 ,Page: 2685 ,URL: http://www.tidhar.tourolib.org/tidhar/view/6/2685</bibl>
<bibl>Volume: #6 ,Page: 2686 ,URL: http://www.tidhar.tourolib.org/tidhar/view/6/2686</bibl>
<bibl>Volume: #6 ,Page: 2687 ,URL: http://www.tidhar.tourolib.org/tidhar/view/6/2687</bibl>
<bibl>Volume: #6 ,Page: 2688 ,URL: http://www.tidhar.tourolib.org/tidhar/view/6/2688</bibl>
<bibl>Volume: #6 ,Page: 2689 ,URL: http://www.tidhar.tourolib.org/tidhar/view/6/2689</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר צבי הלר</persName>

</head>
         <div><p> נולד בשבת נחמו תרמ"ט (8.1889 .12) בעיר סטרי שבמזרח גליציה. לאביו <persName>חיים יהושע</persName> (ת"ח ומשכיל בעברית ובלשונות אחרות, סוחר סיטונאי לעורות, גבאי בבית מדרשו של הרבי החסידי בבצ'אף', מקום מגורי המשפחה משנת תר"נ ואילך, ויו''ר אגודת "ציון" וההסתדרות הציונית המקומית שם) ולאמו <persName>גיטל</persName> בת <persName>ישראל הכהן גלאס</persName> (מצאצאי משפחות הרבנים <persName>גלאס והורביץ).</persName>

 למד בחדרים ומפי דודו ר'<persName> זאב פוהרילה</persName> (משכיל, איש מדע וסופר בעברית ובלשונות אחרות). המשיך ללמוד בגימנסיה ממשלתית בפולנית, בבית-ספר עברי ובשיעורי ערב בבית-המדרש בספרות המחקר העברית ובספרות העברית מימי הבינים, למד משפטים ומדעי המדינה, רפואה, מדעי חברה וכלכלה באוניברסיטאות לבוב, וינה ובריסל וגמר משפטים בלבוב, אח"כ קיבל תואר דוקטור על הדיסרטציה: "הביטוח הסוציאלי בעולם ותחוקת הביטוח הסוציאלי בפולין".

 בעודו נער התחיל בפעילות ציונית כשהשתתף ב1904 ביסוד אגודת הנוער הלומד "צעירי ציון" בבוצ'אף' ובארגון חוגים ואגודות של נוער לומד להשתלמות בשפה העברית ובידיעת הציונות. והרעיון הלאומי, ועמד בראשן וניהל את פעולותיהן. ב-1906 השתתף כסטודנט צעיר במלחמת התעמולה למען הדמוקרטיזציה של שיטת הבחירות לפרלמנט האוסטרי.

 ב-1907 השתתף בתעמולה לרגל מלחמת הבחירות לרייכארט (הפרלמנט) האוסטרי, כשיהודי גליציה הופיעו בפעם הראשונה ברשימה לאומית (ארבעת הצירים שנבחרו אז ברשימה זו בגליציה ובבוקבינה יצרו אז את הקלוב הפרלמנטרי היהודי הראשון ברייכסראט, ובכך הוכרו היהודים כחטיבה לאומית מיוחדת). היה פעיל באגודת "ציון" המקומית ועזר ביצירת "ספריה עממית'' ליהודי העיר והסביבה בשפות השגורות שם, כן פעל כמזכיר לועדת הקהק"ל הראשונה בעיר, ביסוד ביתספר עברי "שפה ברורה" וביסוד אגודה מקצועית של עוזרי בתי-המסחר שהיתה מסונפת לתנועת פועלי ציון.

 לרגל מיפקד התושבים ב-1910 עמד במחוזו בראש הפעולה, שהתנהלה לפי החלטת ההסתדרות הציונית


 בגליציה, לשכנע את היהודים שיגדירו את עצמם כבני הלאום היהודי (הפולנים, שלהם נתן השלטון האוסטרי את השליטה על כל החבל האוטונומי גליציה, אף כי היו שוים במספרם לאוקראינים, היו מעונינים לרשום את היהודים כפולנים, כדי שבצירוף עם היהודים יהיו הם הרוב). ואכן הצליח בפעולתו ו-80 אחוז של היהודים במחוזו הגדירו את עצמם כבני הלאום היהודי. אך נאסר לזמן-מה לפי משפט אדמיניסטרטיבי לנהל תעמולה לרשום שפה יהודית או עברית. וכן בתור סטודנט היה אסור לו לפי החוק לעסוק בפעילות פוליטית. ב-1911 שוב השתתף בפעילות מדינית, כשעמד ברואש ועדת הבחירות המחוזית של הרשימה היהודית הלאומית לקראת הבחירות לרייכסראט. השתתף ביסוד האגודה האקדמאית הציונית "חשמונאים" ונבחר בה ליו"ר. נבחר ליו"ר הועד האזורי של ההסתדרות הציונית לבוצ'אץ' והסביבה, הגביר את הפעולה הארגונית והתרבותית וביחוד את המאמץ להגדיל את מספר השוקלים, כדי שאזורו יוכל לשלוח 3-2 צירים לקונגרס הציוני ה-11 שהתכנס ב-1911 בוינה, ואח"כ השתתף בקונגרס זה,

 אחרי גמרו ב-1913 את הפקולטה למשפטים גויס לשנת שרות חובה בצבא האוסטרי, גמר את הקורס לקציני מילואים ונשאר לשרות בצבא לרגל פרוץ מלחמת העולם א', עד ששוחרר ב-1918 בתור נכה מלחמה. במקומות שרותו בווינה, בקראץ, במוראביה, בהונגריה, בטירול ובחזית המזרח ארגן בין החיילים והאזרחים היהודים חוגים ציוניים ו-ועדות למען הקהק''ל, השתתף במאמצים לחידוש הפעילות הציונית וחיזוקה בין פליטי גליציה ובוקובינה שהתרכזו בוינה, ועזר בהוצאת העתון היומי הציוני "מורגנצייטונג". בתקופת מלחמת הפולנים והאוקראינים על השלטון בגליציה המזרחית, במוצאי מלחמת העולם, השתתף בפעולה הצבורית של היהודים יוצאי חבל זה בוינה - בקשר עם יתר הגורמים היהודים והאחרים הנוגעים בדבר - להכנת נציגות מוסמכת ליהודי החבל לשם שיגור משלחותיהם להשתתף בועדת המשלחות היהודיות שליד ועידת השלום בפאריס למען הבטחת הזכויות האזרחיות והלאומיות של היהודים בארצות מגוריהם.

 ב-1918 נשא לאשה את <persName>ד"ר אסתר </persName> בת<persName> יצחק וגיטל</persName> <persName>אנדרמן</persName> (כיום רופאת ילדים בקופת חולים ופעילה במפא"י ובמוסדות הארגוניים של צבו, הרופאים).

 ב-1919 חזר לגליציה והתישב בצ'ורטקוב. שם התמסר עם חבריו לארגון תנועת "צעירי ציון", שגודל משקלה הצבורי נתגלה כשקיבלה רוב עצום בעיר ובסביבה בבחירות למועצה הלאומית בתקופת השלטון הדמני האוקראיני, וגם אח"כ היה סניף זה אחד מהמרכזים החשובים ביותר התאחדות צעירי ציון בגליציה. בכינוס הארצי של המפלגות הציוניות לקראת הועידה הציונית העולמית בלונדון, בה היה חבר הנשיאות והמרצה לעניני ארץ-ישראל, העביר את ההחלטה בדבר הלאמת קרקע ההתישבות בארץ כיסוד חוקי לפוליטיקה הקרקעית של ההסתדרות הציונית, שנתקבלה כהוראה לצירים לועידת לונדון. ב-1921 נבחר בועידה הארצית של ציוני גליציה לחבר נשיאות הועד הפועל ולמזכירה

 הראשי של ההסתדרות הציונית הגליצאית בלבוב, וכן נבחר או ליו"ר המרכז הארצי של מפלגת התאחדות צעירי ציון. פעל לחידוש כחה וארגונה של התנועה הציונית, לכל חלקיה, שנחרבה בגליציה בשנות המלחמה, וליצירת עשרות סניפים חדשים לתנועה הציונית בכלל ולמפלגתו בפרט. כן עמד במרכז הפעולה לעזרת חלוצי רוסיה ואוקראינה ולפליטים בכלל, שנמלטו מתוך ההפכה בלי ניירות (הפעולה התנהלה באמצעי הג'וינט ובאמצעות ועד ההצלה הארצי) והיו זקוקים לסעד חמרי ומשפטי ולסידור זמני בעבודה ובהכשרה עד לעלותם ארצה או להגירתם אל מעבר לים.

 ב-1922 נבחר כנציג מאה אלף יהודי מחוז טארנופול כציר לסיים הפולני ואח"כ נבחר שנית, ובעשר שנות ישיבתו בסיים השתתף בהגנה על הזכויות האזרחיות והלאומיות של היהודים, וביחוד בהגנה על זכויות הקיום והעבודה של דלת העם, והתנגד בשעתו ל"אגודה" (הסכם עם החוגים הריאקציוניים בשלטון הפולני). הכריז מעל במת הסיים על עניני ארץ-ישראל, העליה והחלוץ, דרש והשיג את תמיכת הממשלה במפעל ההכשרה החלוצית והפרודוקטיביזציה של המוני היהודים והסכמתה לשחרר מהשרות בצבא את הצעירים המתעתדים לעלות ארצה, הרצה במאות מקומות בפולין למען מפלגתו, הציונות, הקרנות ומוסדות התרבות והכלכלה המקומיים. יסד אגודות מקצועיות של פועלים ופקידים שהצטרפו ל"התאחדות" ועסקו גם בעבודה ציונית, ובמשך שנים היה יו"ר הסתדרות הפקידים היהודים בפולין ועורך עתונה "העובד הרוחני". שימש כסגן יו"ר קופת "אחוה" לסעד לאינטליגנציה היהודית. ארגן אגודות בעלי המלאכה היהודים והיה מראשי תנועתם המרכזית בפולין, פעל גם בארגון הסוחרים הזעירים, בארגון להגנת הדיירים, בקואופרציה האשראית של יהודי פולין והיה חבר הנשיאות בקונגרס הכל-פולני של הקואופרציה היהודית. כאחד "תרבות" ו"מכבי" בגליציה היה חבר הנשיאות של מרכז "תרבות" בגליציה וסגן יו"ר מרכז "מכבי" בפולין הקטנה. חבר ההנהלה הארצית של אאס ובהנהלת מוסדות לפרודוקטיביזציה, לעזרה קונסטרוקטיבית ועוד, חבר בועדים הארציים של הקה"ק וקרן היסוד ופעיל בועדים למען החלוץ, תנועת הנוער "גורדוניה" ובועד הארצי (כסגן יו"ר) למען התנועה החינוכית "השומר הצעיר" בגליציה, השתתף כנציג החיילים המשוחררים ונכי המלחמה היהודים שבפולין בכינוסים העולמיים של ארגון לוחמי החזית, שנערכו בדאנציג ובפאריס ונבחר ליו"ר האיגוד העולמי, שהקיף 600.000 יהודים לוחמי חזית יהודיים מהרבה ארצות שהשתתפו במלחמת-העולם א'. השתתף ברוב הקונגרסים הציוניים שבין שתי מלחמות העולם והיה פעיל בהם בועדה המדינית ובועדת הכספים, בועידות העולמיות של הקה"ק ושל התאחדות - הפועל הצעיר, ונבחר כנציג ה"התאחדות" לועד הפועל הציוני ולמועצת הסוכנות היהודית. כן השתתף בקונגרס העולמי של המיעוטים הלאומיים בג'נבה ובקונגרס העולמי למיעוטים היהודיים בציריך ונבחר למועצה העולמית. כנציג הפרלמנט הפולני השתתף בקונגרסים פרלמנטריים בינלאומיים


 והיה פעיל מועדותיהם, ביחוד בועדה לעניני הגירה, בה נלחם על חופש ההגירה של היהודים לכל הארצות, וביחוד לארץ-ישראל. במשך תקופה מסוימת פעל בחברת הביטוח "ג'נרלי" ואח"כ ניהל שנים אחדות מטעם הלשכה הראשית של הקה"ק את המחלקה הצבורית למען ביטוח חיים באמצעות חברת "פניקס'', שהיתה קשורה בהסכם עם הקה''ק,

 השתתף כחבר המערכת בעתונים "פאלק און לאנד'', "מארגען" ו"יודישעס טאגבלאט" (היה גם מנהלו במשך שנים אחדות), פרסם מאמרים בעתונים "היינט", "מאמענט", "מארגען", "לאדזשער טאגבלאט", "כווילא", "נאש פשגלוגד", "נובי דזיאנניק", "נובושצ'י", "צודזיאנני", "צייט", "ערד און ארבעט", "הפועל הצעיר" ועוד.

 ב-1925 ביקר בארץ עם רעיתו, עבר מנקודה לנקודה על פי רוב ברגל ומטעם מפלגת "הפועל הצעיר" הרצה ברוב המקומות על נושאים שונים, וביחוד על מצב יהודי פולין ועל פעולות צירי "התאחדות" בסיים הפולני. בתרצ"ה עלה ארצה להשתקע והתמסר לפעילות כלכלית וחברתית. היה יו"ר הועד הארצי של תנועת בעלי מלאכה ותעשיה זעירה, חבר ההנהלה וסגן יו"ר בהלואה וחסכון ביפו-תל-אביב, חבר הנהלת "השיכון העממי", חבר המועצה של בנק "זרובבל" ושל "מרכז" ברית פיקוח לקואופרציה האשראית הכללית, חבר הועדה הבנקאית שליד הועד הפועל של הסתדרות העובדים, חבר הועד הארצי של הקה"ק, חבר הועד הארצי לעניני השקל, חבר הנשיאות בועד למען נפגעי המלחמה, בהנהלת חברת "ידע-עם", שופט במשפט החברים של הסתתדרות העובדים בתל-אביב, וחבר בהנהלת הסתדרות השכנים והדיירים.

 ב-1939 יצא לפולין בשליחות הקה"ק למען "מפעל הגליל'', ובעודו פועל לחיזוק הזיקה הציונית בכלל ולנדבנות מוגברת למען גאולת הארץ בפרט פרצה מלחמת העולם השניה וצבאות הנאצים הציפו את פולין בשטפון פתאומי, - ורק בקושי הצליח להחלץ משם ולחזור ארצה- כאן התמסר לפעולות עזרה להצלה למען יהודי פולין באשר הם שם, היה חבר הנשיאות של הועד המאוחד לעזרת יהודי פולין ושל התאחדות עולי פולין, אח"כ יו"ר התאחדות עולי פולין המאוחדת ומרכז הארגונים (ארגוני בני-עיר של יוצאי מאות ערים שבכל אזורי פולין) הקדיש הרבה זמן ועמל ליצירת קשר הדוק למען העזרה לעולים ולשארית הפליטה בין ההתאחדות שבישראל ובין הפדרציות של יהודי פולין בתפוצות הגולה - והצליח לכנס קונגרס עולמי של ארגוני יהודי פולין, שנערך בהנהגתו בישראל.

 בימי מלחמת השחרור התנדב לפעולות צבוריות שונות במחלקת הגיוס ובועדות מטעם משרד הבטחון. פעיל בכל שטחי הצבוריות ובמפלגת פועלי ארץ-ישראל. משתתף במאמרים ב"דבר", ב"הפועל הצעיר" וב"שורות". יצר ומנהל את המחלקה הסטטיסטית של חברת "הסנה'' לענפי הביטוח לכל סוגיו. בשנים האחרונות פעיל בהתנדבות כשופט עירוני וכיו''ר ועדת ערעורים למסי העיריה ויו''ר בית-דין למס עסקים ושופט למלווה חובה ויו"ר

 הועד הזמני של נציגות כללית של התאחדויות עולים בישראל,

 חוץ מהפעולות הרשמיות ממשיך בקשר ישיר עם המוני העם ומקבל בביתו ובמשרדו תושבים ועולים הפונים אליו בבקשות עצה ועזרה בעניניהם ובצרותיהם.

</p></div>
         <div type="bibliogrphy">
            <listBibl>
<bibl>Volume: #6 ,Page: 2677 ,URL: http://www.tidhar.tourolib.org/tidhar/view/6/2677</bibl><bibl>Volume: #6 ,Page: 2678 ,URL: http://www.tidhar.tourolib.org/tidhar/view/6/2678</bibl>
<bibl>Volume: #6 ,Page: 2679 ,URL: http://www.tidhar.tourolib.org/tidhar/view/6/2679</bibl>
<bibl>Volume: #6 ,Page: 2680 ,URL: http://www.tidhar.tourolib.org/tidhar/view/6/2680</bibl>
<bibl>Volume: #6 ,Page: 2681 ,URL: http://www.tidhar.tourolib.org/tidhar/view/6/2681</bibl>
<bibl>Volume: #6 ,Page: 2682 ,URL: http://www.tidhar.tourolib.org/tidhar/view/6/2682</bibl>
<bibl>Volume: #6 ,Page: 2683 ,URL: http://www.tidhar.tourolib.org/tidhar/view/6/2683</bibl>
<bibl>Volume: #6 ,Page: 2684 ,URL: http://www.tidhar.tourolib.org/tidhar/view/6/2684</bibl>
<bibl>Volume: #6 ,Page: 2685 ,URL: http://www.tidhar.tourolib.org/tidhar/view/6/2685</bibl>
<bibl>Volume: #6 ,Page: 2686 ,URL: http://www.tidhar.tourolib.org/tidhar/view/6/2686</bibl>
<bibl>Volume: #6 ,Page: 2687 ,URL: http://www.tidhar.tourolib.org/tidhar/view/6/2687</bibl>
<bibl>Volume: #6 ,Page: 2688 ,URL: http://www.tidhar.tourolib.org/tidhar/view/6/2688</bibl>
<bibl>Volume: #6 ,Page: 2689 ,URL: http://www.tidhar.tourolib.org/tidhar/view/6/2689</bibl>
            </listBibl>
         </div>
      </body>
  </text>
</TEI>
