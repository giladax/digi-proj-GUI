<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1780 ,URL: http://www.tidhar.tourolib.org/tidhar/view/4/1780</bibl><bibl>Volume: #4 ,Page: 1781 ,URL: http://www.tidhar.tourolib.org/tidhar/view/4/1781</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר צבי לופט</persName>

</head>
         <div><p> נולד בפשמישל, גליציה, כ"ב חשון תרנ"ה (21.11.1894), לאביו <persName>יעקב זאב</persName> סוחר ממשפחת ה"טורי זהב") ולאמו <persName>מיכל</persName> לבית <persName>רפס</persName> .

 למד בפולנית, שהיתה שפת אמו, בבי"ס עממי ובגימנסיה ממשלתית. הצטרף ל"חוג השתלמות" של גימנזיסטים ציוניים, שהתחיל את פעולתו בחשאי מחשש לרדיפות מצד המורים ולמלשינות מצד חברים יהודים מתבוללים, ואחרי שנה הפך את החוג לציוני מובהק בשם "בר גיורא". השתלם בעצמו וארגן את השתלמות חבריו בלימוד עברית וידיעת היהדות והציונות. היה גם מפעילי הצופים היהודים הלאומיים, שקראו לעצמם "השומר" (מתנועת צופים זו התפתחה לאחר זמן תנועה שקראה לעצמה "השומר הצעיר"). היה פעיל אח"כ באגודות נוער "התקוה" ו"צעירי ציון" וביסוד איגוד הספורט היהודי "השחר" וידע לעמוד בנימוס ובתוקף כאחד, נגד השידולים והדרישות של מורי הגימנסיה להבליע את גוש הספורטאים היהודים בתוך ה"סוקול" הפולני.

 אחרי גמרו את הגימנסיה נתקבל ל"אגודת הרצל" של המבוגרים, ולמד משפטים באוניברסיטת קראקוב. כשפרצה מלחמת-העולם הראשונה התנדב לצבא האוסטרי לפני הגיע תורו לפי הגיל, גמר קורס לקצינים, גילה אומץ בחזית, נפצע 4 פעמים, קיבל אות-הצטיינות בעד אומץ, הגיע לדרגת סגן ראשון, נפסל מהשרות בחזית בגלל ריסוק עצם זרועו, ניתן לו שרות קל במיניסטריון המלחמה בוינה, ניסה להערים על האחראים ונשלח שוב לתפקיד קרבי באזור החזית. אך נתגלה מצב בריאותו והוכרח לחזור אל העורף. בתקופת שרותו בוינה המשיך שם את לימודי המשפט


 באוניברסיטה. וכשהתפוררה הממלכה האוסטרית חזר לעיר הולדתו ושם עמד בראש ההגנה העצמית היהודית בארגון צבאי בעת מלחמות האוקראינים והפולנים על השלטון בגליציה.

 אחרי המלחמה גמר את לימודיו באוניברסיטת קראקוב, בה הוסמך ב-1920 לדוקטור למשפטים, ובתקופת לימודו היה ראש התאחדות אקדמאים ציוניים בגליציה ופעיל ב"החלוץ".

 ב-1920 עלה לארץ, עבד בכבישי חיפה - ג'דה וראש פנה ואח"כ כפועל חקלאי וחבר מיסד ומדריך בקבוצת תל-צור שליד זכרון יעקב, ובו בזמן החל למלא תפקידים במוסדות המפלגה וצבור הפועלים כחבר מרכז "הפועל הצעיר" (1921/30), חבר מועצת ההסתדרות (1923/31), חבר אספת הנבחרים ב' וג', חבר ומזכיר כללי של המרכז החקלאי של ההסתדרות (1923/37), ציר לקונגרסים הציוניים ה-15 וה-16, ציר מטעם ההסתדרות לקונגרס בינלאומי של פועלי חקלאות, חבר הנהלות "יכין", "ניר", "הבוקר" (של מגדלי בקר), חבר בברית פיקוח על הקואופרציה החקלאית, ב"השדה" ובחברה לבנין דירות לפועלים חקלאיים, ומשנת 1937 היה מנהל כללי של חברת הביטוח "הסנה" ופעל רבות למען ביצורה ופיתוחה, וכן השתתף בשמה בועידה בינלאומית של חברות ביטוח קואופרטיביות. הרבה להתענין בשאלות ביטוח סוציאלי וב-1946 פרסם חוברת על נושא זה: "תפקיד הבטחון הסוציאלי בא''י (1946). פרסם מאמרים בעניני ביטוח ועל נושאים כלליים בעתונות עברית ולועזית

 בארץ ובחו"ל. היה חבר במוסד לבוררות ממשלתית לסכסוכי עבודה ובמדינת ישראל נתמנה לחבר לועדה מיעצת לעניני ביטוח שליד משרד האוצר.

 נפטר בתל-אביב, י"ח אדר תש"ט (19.3.49).

 צאצאיו: <persName>אליעזר</persName> (בצבא הגנה לישראל), <persName>איה.</persName>

</p></div>
         <div type="bibliogrphy">
            <listBibl>
<bibl>Volume: #4 ,Page: 1780 ,URL: http://www.tidhar.tourolib.org/tidhar/view/4/1780</bibl><bibl>Volume: #4 ,Page: 1781 ,URL: http://www.tidhar.tourolib.org/tidhar/view/4/1781</bibl>
            </listBibl>
         </div>
      </body>
  </text>
</TEI>
