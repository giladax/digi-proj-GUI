<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2543 ,URL: http://www.tidhar.tourolib.org/tidhar/view/6/2543</bibl><bibl>Volume: #6 ,Page: 2544 ,URL: http://www.tidhar.tourolib.org/tidhar/view/6/2544</bibl>
<bibl>Volume: #6 ,Page: 2545 ,URL: http://www.tidhar.tourolib.org/tidhar/view/6/2545</bibl>
<bibl>Volume: #6 ,Page: 2546 ,URL: http://www.tidhar.tourolib.org/tidhar/view/6/2546</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר קופל שוארץ</persName>

</head>
         <div><p> נולד בטבת תרמ"ט (7 בינואר 1889) בעיר בוליחוב, קהילה חשובה במזרח גליציה, הנודעת בקורות יהודי פולין (ר' בר בולחובר), ובדורות האחרונים היתה מרכז תעשיה יהודי (בורסקאות) ועברו בה גלי-השכלה הן בכיוונה האסימילאטורי (נחמיה לנדס), הן בכיוונה העברי (רישומו של שלמה רובין), וטובי בניה נמשכו לתנועה הלאומית, הן בגלגול של תנועת "אהבת ציון" הן בגלגול הציוני.

 לאביו ר' <persName>צבי </persName> (הרמן) (בן תורה, היה מראשוני הציונים בעירו, בעל בית חרושת ליציקת ברזל, פעל בשדה הציונות כל ימיו כעסקן ציוני בוינה) ולאמו <persName>רייזל </persName> בת ר' <persName>אפרים פישל פיפס.</persName>

 קופל, כדרך האינטליגנציה היהודית בימים ההם, עבר

 בהשפעת-הכפל של חינוך על דרך המסורת-מבית - למד בחדרים, ועל דרך הלימוד בבתי-ספר מחוץ - למד בגימנסיה פולנית, תחילה בסטרי שנודעה בכמה מחשובי הציונים והסופרים <persName>(אפרים פריש, צבי זיזנדרוק)</persName> ובלבוב, מרכז ההתעוררות הלאומית-ציונית הצעירה. הוא המשיך לימודים בעניני היהדות והספרות העברית, בין בהוראת מורים פרטיים (בכללם הסופר <persName>ג. שופמן</persName> ), בין בלימוד עצמי, שבו נעשה לימים מורה דרך לתנועה שלימה, תנועת הסטודנטים, שקנו להם באגודות סתר ציוניות ידיעות נאותות בתרבות ישראל ותולדותיו ודרך תחיתו. עד מהרה בלט בקרב התנועה הזאת בכחו הרב בתעמולה והסברה והיה מטובי המרצים באגודות תלמידי הגימנסיה "השחר" ו"פרחי ציון", הן בעיר מושבו והן בערים אחרות. בקיאותו וכוח ניתוחו עמדו לו להיות ממשכילי הרבים גם בעל פה - הרצאות, ויכוחים, גם בכתב - שורה של מאמרים ביחוד בבקורת חזיונות בספרות העברית ובעתונות היהודית והציונית ודרכו בכתיבה בשנינות ובהירות כאחת.

 היה מראשי התנועה "צעירי ציון", שמטרתה היתה להקנות תודעה לאומית ועברית לנוער היהודי הרציני, וחשיבותה גדלה ביחוד עם התגברות התנועה הציונית לצד העשייה העסקנית החיצונית. תנועה זו, שניזונה ממסורת פעולתו של שלמה שילר, היתה בגליציה ביתהיוצר של תנועת הנוער החלוצית והיא גם שהעמידה לה את חבורת מנהיגיה הראשונים, כשם שהיא ביתהיוצר של מפלגת העבודה הציונית לאורה של ארץישראל כממשות יוצרת. קופל שוארץ, הפועל והמפעיל בתנועה זו, היה מנושאי העבריות שבה: השתתף בירחון העברי "סנונית", שנשמעה בו בת-קול חיה של תנועת התנערות צעירה (כמשתתפו הקבוע היה <persName>ג. שופמן </persName> וכן נתפרסמו בו דבריהם של <persName>א. ברש, א. צ. גרינברג, צבי</persName> <persName>דיזנדרוק,</persName> שהיו בראשית צעדיהם בספרות, וכן דבריהם של חוקרים ועסקנים שיצא להם אחר כך מוניטין), פירסם מאמרים ורשימות, ביחוד בבקורת הספרות, בירחון הפולני המשובח של הנוער הציוני "מוריה" ושנים אחדות היה גם עורכו (בין עורכי הירחון הזה היה גם יעקב טהון).


 הוא למד לימודי-משפט באוניברסיטאות לבוב ווינה, שבה גם הוסמך בשנת 1913 ואמר לעבוד במקצוע של פרקליטות. אולם עם מלחמת העולם הראשונה גוייס ושירת בצבא אוסטריה כקצין, ומקץ המלחמה נשתקע לכמה זמן בוינה ועבד בה בהסתדרות העברית.

 נשא לאשה את <persName>גיזלה </persName> (גיטל) בת <persName>שרגא פייבל כצינל,</persName> שנודעה בעדנת מידותיה ותרבותה הדקה. (נפטרה בתלאביב כ"ד כסלו תש"ד).

 כשחזר ללבוב, היה מראשי הפעילים בתנועת-העליה - סייע בהדרכה וארגון לתנועה החלוצית (היה זמןמה מזכיר מרכז "החלוץ") וביחוד לעוליה, עולי העליה השלישית ("השומר הצעיר"). עם הדיפירנציאציה בתוך התנועה הציונית הכללית היה מראשי המארגנים של אגף העבודה, תחילה בדמות הפרקציה הראדיקליתדימוקראטית ואחר כך בדמות מפלגת העבודה "התאחדות". במפלגה זו היה מבעלי הכיוון הארצישראלי-עברי, וגם אם נתן ידו לפעילות של פוליטיקה ארצית שמר על מרכזיותה של ההגשמה הציונית בתכנית המעשית של מפלגתו. שעל כן נתן יד עוזרת ויוזמת לתנועות החלוציות, שקמו בקרבה: אם התנועה "גורדוניה'' (בראשה עמד <persName>פנחס לוביאניקר</persName> - עתה השר <persName>פנחס</persName> <persName>לבון)</persName> ואם ארגון בעלי מלאכה "העובד'', שמטרתו היתה עליה לארצנו. בבחירות לסיים הפולני ב-1922 נבחר כבא-כח "התאחדות", אולם זכותו נשללה, על ידי החלטה מעוולת של הרוב בהסתדרות הציונית והושבה לו בשנת 1924 :אבל גם כציר לסיים הפולני המשיך בפעולה תנועתית ובהסברה ציונית-סוציאליסטית ורבה זכותו בהשגת הקלות לעליה לארצנו. מאחרי פטירתו של ד"ר<persName> מאיר יעקב ביננשטוק </persName> היה הוא הכח האינטלקטואלי הבולט בצמרת המפלגה, שהורחבה למפלגה המאוחדת פועלי-ציון-צ.מ.; היה חבר מרכזה ואף יושב ראש שלה. במוסדות השונים שפעל (ועד ההצלה, עזרה וכו') כיוון את הפעולה לצד הסיוע של ההכשרה והעליה וכן עבד בשקידה בליגה למען ארץ-ישראל העובדת ובמוסדות שונים של ההסתדרות הציונית. היה ציר בקונגרסים הציוניים מ-1921 עד 1939, חבר הועד הפועל הציוני הגדול, חבר נשיאות קרן היסוד והמשרד הארצישראלי לגליציה. פרק לעצמו היא פעולתו כחבר מועצת הקהילה בלבוב, שבה נלחם בחריפות במגמות האנטי-ציוניות של ההנהלה, שהתרפסה לשלטונות. חבר האיחוד העולמי של פועלי-ציון-צ.ס.

 בשובו ב-1939 מהקונגרס הציוני, לעיר פעולתו, לבוב, מצא בתוכה אנדרלמוסיה של מלחמה. הרוסים, שכבשו את העיר עמדו להגלותו לירכתי צפון, אך עלתה בידו להחלץ עם משפחתו ולהגיע דרך וילנה וקובנה לשטוקהולם, ובראשית 1940 באו לארץ-ישראל, שבה נקלט עד מהרה. תחילה עבד במחלקות ההסברה והערעורים במרכז קופת חולים ואחר כך נתמנה מזכיר סניף מפלגת פועלי ארץ-ישראל בתל-אביב. ומלבד תפקידו זה היה מקיים כמה וכמה תפקידים אחרים: חבר מרכז מפלגת פועלי ארץ-ישראל, חבר מועצת הסתדרות העובדים ומזכיר בית דינה העליון, שופט עירוני בתל

 אביב וחבר הועד הארצי למען הקרן הקיימת לישראל. פעילותו כעתונאי וסופר, שהיתה מרובה בימי נעוריו, נתמעטה אחר כך לרגל עבודותיו בהסברה וארגון, אך פירסם מאמרים רבים בעתוני מפלגתו "דאס פרייע ווארט", "פאלק און לאנד" וכדומה, וביותר נרשמו מאמריו העברים, המצוינים בסגנון עשיר ובנעימת פולמוס חדה ומשכלת. הלא הם המאמרים שהוא פרסם זה שנים דרך קבע על עמודי "הפועל הצעיר", "דבר", וכן הרצה בקביעות על בעיות השעה.

 נפטר בתל-אביב, א' אב תשי"ד (31.7.54).

 בנותיו: <persName>מרים </persName> אשת ד"ר <persName>קלמן שטיין, רננה</persName> אשת ד"ר <persName>אהרן גוטמן.</persName>

</p></div>
         <div type="bibliogrphy">
            <listBibl>
<bibl>Volume: #6 ,Page: 2543 ,URL: http://www.tidhar.tourolib.org/tidhar/view/6/2543</bibl><bibl>Volume: #6 ,Page: 2544 ,URL: http://www.tidhar.tourolib.org/tidhar/view/6/2544</bibl>
<bibl>Volume: #6 ,Page: 2545 ,URL: http://www.tidhar.tourolib.org/tidhar/view/6/2545</bibl>
<bibl>Volume: #6 ,Page: 2546 ,URL: http://www.tidhar.tourolib.org/tidhar/view/6/2546</bibl>
            </listBibl>
         </div>
      </body>
  </text>
</TEI>
