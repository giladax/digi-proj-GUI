<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1987 ,URL: http://www.tidhar.tourolib.org/tidhar/view/4/1987</bibl><bibl>Volume: #4 ,Page: 1988 ,URL: http://www.tidhar.tourolib.org/tidhar/view/4/1988</bibl>
<bibl>Volume: #4 ,Page: 1989 ,URL: http://www.tidhar.tourolib.org/tidhar/view/4/1989</bibl>
<bibl>Volume: #4 ,Page: 1990 ,URL: http://www.tidhar.tourolib.org/tidhar/view/4/1990</bibl>
<bibl>Volume: #4 ,Page: 1991 ,URL: http://www.tidhar.tourolib.org/tidhar/view/4/1991</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר שאול טשרניחובסקי</persName>

</head>
         <div><p> נולד בכפר מיכאילובקה, פלך טאבריה (חצי-האי קרים, רוסיה), י"ט באב תרל"ה, (1875 .8 .20), לאביו <persName>גוטמן (טוביה.</persName> אף הוא יליד כפר. אבותיו מיוצאי ווהליניה, אנשי מעשי מצויינים בחסינות גופם ואומץ לבם), ולאמו <persName>ביילה </persName> בת <persName>שאול קארפ</persName> (נולדה בחרסון. אביה היה משכיל, ידע צרפתית ואיטלקית ותרגם שירים אוקראיניים לעברית).

 אביו כוונו לצד חינוך דתי אם כי מתון, אמו לעומת זאת נטעה בו אהבה לזמרה ושירה. אחותה היתה אחת מהסטודנטיות הראשונות אשר גורשו לסיביר בעוון סוציאליזם, והיא אשר לימדה את הילד בן חמש רוסית, טרם שהתחיל ללמוד מפי אביו עברית.

 בגיל שמונה הביא אביו מורה שילמדו. ההוא היה

 ממש "מהפכן" ולימד בשיטה "מודרנית" על פי המיתודה של <persName>וולפר</persName> "מסילה חדשה". בניגוד לנהוג להתחיל מיד מ"חומש", לימד הוא את הילד קודם את השפה ורק אחר כך הקריב אותו ל"הומש" ואף כאן, בניגוד

 למקובל לספר "בראשית", ולא לספר "ויקרא". ובכן גם מכאן שאב המשורר-לעתיד-לבא מעולם הסיפור והדמיון ולא מעולם החוק.

 בינתיים הופיע בכפר מורה חדש, אשר פתח "חדר מתוקן". בו למד דקדוק עברי וראשית הספרות. לשוא העלילו על המשורר שלא היה לו כל מושג על הספרות התלמודית. אמנם לא היה חובש ספסל בבית המדרש ורחוק היה מבקיאות בתלמוד, אך גם לא לגמרי זר. בהלכה לא למד יותר מט"ז פרקים במסכת ברכות, לעומת זאת "באגדה" רכש הרבה, ובמדרשים ו"עין יעקב" ואף מן המשנה שאב אוצרות לשוניים, אשר השתמש בהם אח''כ, בעיקר באידיליות. תוכנם של האידיליות שאב מההוי סביבו, הטבע, הרחבות, שבתות וחגי ישראל בתת המסורת אך ללא קפדנות יתירה, מלאי שמחה.

 במלאות לו עשר שנים קבל במתנה ממורו את שירי מיכ"ל. שירים אלה יחד עם ספרי מאפו נסכו בו רוח רומנטית-לירית. כעבור שנתיים חבר את יצירתו הראשונה. פואימה "אריה החגי". בה מתגלה כבר המורד לעתיד לבוא. אח"כ א <persName>ירבה</persName> להעמיד מול<persName> דוד</persName> את<persName> שאול.</persName>

 באלול תר"ן בא לאודיסה ונכנס לבית ספר תיכון למסחר ובו למד שנתיים. בתקופה זו נפגש עם <persName>יוסף</persName> <persName>קלויזנר ונחום סלושץ</persName> , שני צעירים, חובבי ציון נלהבים, אשר נוהג משונה היה להם: דברו ביניהם עברית. בהשפעתם נתקרב שוב לעברית, לאחר זמן מה שקע בקריאה רוסית בלבד ואף שירים החל לחבר בה. אז פרסם את 2 שיריו הראשונים בדפוס. "חלומי" בשבועון, "הפסגה" (בעריכת זאב שור, בילטמור. שנה ד'. גליון 39, כ' בכסלו תרנ"ג), ו"משאת נפשי" בירחון "השרון" (בעריכת ג. באדר, קראקוי, תרנ"ג). שיר זה זכה לביקורת חיובית מצד המבקר הספרותי המפורסם <persName>ראובן בריינין.</persName>


 בשנת 1892 עבר מבית הספר הפרטי שלמד בו עד כה לבית ספר ממשלתי למסחר וסיים אותו בהצטיינות בשנת 1896.

 המשורר הצעיר, שגמר בית ספר למסחר, חשקה נפשו דוקא ללמוד את חכמת הרפואה. כדי להתקבל באוניברסיטה רוסית, חייב היה לעמוד בבחינות. נגש, עבר בהצלחה את הבחינות בשפות הקלטיות, יוונית ורומית ונכשל דוקא בבחינה ברוסית כי "שפתו ספרותית מדי", טענו מכשיליו.

 את לשונות אירופה החשובות; גרמנית, אנגלית, צרפתית ידע בבר הנער. אך לא הסתפק במלל הלשוני, התעמק בספרות הקלטית שלהן. ובבואו לחו"ל אין הוא עוד משורר-מתחיל. שירים רבים כבר פרסם ואף תרגומים מהספרות העולמית כבר באמתחתו.

 בשנת 1899 הופיע קובץ ראשון של שיריו: "חזיונות ומנגינות" (ביבליותיקה עברית, הוצאת "תושיה" ורשה, תרנ''ט. עם הקדמה מאת <persName>ראובן בריינין).</persName>

 באותה שנה עזב את רוסיה ויצא לחו"ל ללמוד. נכנס למחלקת הרפואה של האוניברסיטה<persName> בהיידלברג</persName> (גרמניה). ארבע שנים למד שם ואחר כך עבר ללוזן (שווייץ). בשנת 1907 סיים את לימודיו וקבל תואר ד"ר לרפואה, התמהה בכירורגיה ובמחלות ילדים.

 כל אותן השנים לא פסק מליצור. פואימות זעם כ"ברוך ממגינצה" מצד אחד ואידיליות מצד השני. עיניו הפקוחות ולבו הפתוח קולטים מיפי הטבע ונהנים מנועם החיים ואין נפשו פוסקת מלשיר. הקורא העברי מתייחס בתמיהה לשירה זו, שאין הוא רגיל בשכמותה. את האידיליות הוא מבין בתכנן אף כי צורתן הנוהרת חדשה היא. את "ברוך ממגינצה" עתיד הקורא העברי להבין שנתיים לאחר הופעת הפואימה, כי אכן רוח נבואה נזרקה מלבו של המשורר, בכתבו את השיר שנתיים לפני פרעות קישינוב. אבל את שירי האהבה והטבע אין קורא עברי באותה תקופה קולט כלל ורק <persName>יוסף קלויזנר</persName> , החוקר והמבקר הצעיר הולך בכרוז לפניו ב"השליח" ומבשר את בשורת גדול המשוררים העברים ליד <persName>ח. נ. ביאליק,</persName> שעד כה היה מולך יחידי במלכות הספרות. מעתה הופך גם קלויזנר להיות ידיד נפש למשורר לכל ימי חייו.

 לאחר קבלת הדיפלום חזר לכפר מולדתו. בא למיליטופול שבקרים ונאסר כ"עבריין פוליטי" (דבר שאף פעם לא היה בלתי-שכיח בארץ זו). ישב במאסר חודש ומחצה. ל"עבריין" אין זה מספיק, אבל למשורר די והותר, כי על כן חוויה קצרה זו לבשה עור וגידים ביצירה. ("הכף השבורה", "שיר מזמור לבני תובל קין"), כל מה שרואה עינו, כל מה שקולטת אזנו, מתנגן בנפשו לשיר. אחר שחרורו נתמנה לרופא מחוזי של ה"זמסטבו" בכפרי פלך חרקוב. במשרה זו נשא שלש שנים. מסירותו וטוב לבו פתחו לפניו דלתות ולבבות. באותה תקופה הוא מתרגם את <persName>לונגפלו.</persName>

 אחרי שהות קצרה בגרודנה, בא לקיוב ושוב נכנס לסכסוך עם השלטון בגלל זכות הישיבה. ("מעשה

 במרדכי ויוכים''). החליט לגשת לבחינות, להבחן ברומית ויוונית כדרוש לסטודנטים לרפואה. אחרי כן עבר לפטרבורג וגם עבד שם בבתי חולים חמש שנים הוא נמצא שם בהפסקות רבות. עובד באנציקלופדיה היהודית רוסית. בעקבות ביקוריו בפינלנד מאותה עת בא תרגום האיפוס הלאומי הפיני "קלוולה".

 עם פרוץ מלחמת העולם התגייס ונתמנה רופא צבאי בבית החולים במינסק. שימש כרופא ראשי ועמד במבחן גם בשעות סכנת חיים עד שזכה לאותות הצטיינות. זכרונות הימים ההם בוטאו בקובץ ספוריו.

 אחר המלחמה עבר לאודיסה לעבוד כרופא פרטי. והשנים הן שנות מלחמת האזרחים, שנות רעב וסבל. "מים שלנו" היא תמונה פלסטית המתארת אותן. גם הפרעות שעברו על יהודי אוקראינה בתקופה זו יש בטוי להם ("וזאת ליהודה", "וזאת תהי נקמתנו").

 בשנות הרעב באודיסה תרגם את אליאס ואודיסיאה להומירוס.

 סוף סוף בשנת 1921 הצליח לצאת מרוסיה יחד עם קבוצת סופרים בראשותו של ביאליק.

 התישב בגרמניה (סוינימונדה, פיטנגרונד, ברלין).

 בשנת 1925 בקר בפעם ראשונה בארץ. נתקבל בהתלהבות עצומה, אך חזר לברלין.

 בשנים 1926-1928 הוא העורך הספרותי של "התקופה" (ברלין - תל-אביב) בהוצאת <persName>י. מ. שטיבל.</persName> בשנים אלו תרגם הרבה ממולייר, גטה, שקספיר. פרסם גם פיליטונים ב"העולם" בחתימת "יעקב גר".

 במלאת לו חמשים שנה הוקם ועד יובל לשם הוצאת עשרה כרכים מכתביו. הם יצאו לאור אחר כך על ידי <persName>בן ציון כץ.</persName> ההוצאה היתה הדורה. הכרכים הופיעו בשנים 1929-1934.

 בשנת 1931 עלה ארצה והשתקע בה. בראשונה בירושלים ואח"כ בתל-אביב.

 בשנים 1931-1934 ערך את ספר "המונחים לרפואה ולמדעי הטבע" מעזבונו של ד"ר א. מזיא. יש בו בספר הזה הרבה מאד משל המשורר ועל כן הוא באמת ספרם של מזיא-טשרניחובסקי.

 המשיך בעבודתו הרפואית. שימש כרופא ילדים בבתי הספר העירוניים וילדי תל-אביב אהבוהו לא פחות מאשר אהב הוא אותם, פשטותו, עליצותו, ופחזנותו לא פגו גם ברבות שנותיו.

 ב-1933 הוזמן לחגיגות הלאומיות בפינלנד ונתכבד על תרגום "קלוולה" אשר לה הוקדשו החגיגות בתואר "מפקד האורח של החבצלת הלבנה".

 בשנת 1935 הוחג בארץ יובל ה-60 שלו. היה לאזרח כבוד של תל-אביב.

 נבחר לנשיא כבוד של אגודת הסופרים בארץ ישראל ולנשיא הפאן-קלוב העברי. בשליחותו יצא לועידת הפאן בבוינוס איירס (1936). באותה שנה זכה בפרס "מוסד ביאליק" בעד תרגום ספרות קלסית לעברית (ה"אודיסיאה" הופיעה בהוצאת האוניברסיטה וקרן גולדברג). כמו כן קבל את פרס ביאליק של


 עיריית תל-אביב בעד קובץ השירים "ראו אדמה" (1941).

 אור ליום א' סוכות, ט"ו בתשרי תש"ד נפטר בירושלים והובא לקברות בתל-אביב.

 העיריה הקימה מצבה על קברו. יהודי בוינס-איירס מקימים "בית טשרניחובסקי" בהרצליה. אבן הפנה נורתה ביום מותו בשנת תש"י.

 שיריו יצאו בקבצים רבים. שניים הראשונים. "חזיונות ומנגינות". בהוצאת "השלוח" יצא ב-תרע"א הקובץ הגדול הראשון. בהוצאת "ועד היובל" כלולים בעשרת כרכים כל השירים שנכתבו עד שנת 1929. המחזה הגדול "בר כוכבא" בשני כרכים ספורים וכן תרגומיו הגדולים. בשנת תרצ"ז יצאו כל שיריו בכרך אחד בהוצאת <persName>שוקן.</persName> בו נכללו כל השירים שנכתבו עד שנת 1936, וגם מספר תרגומים קטנים. השירים שחיבר אחר כך יצאו בקובץ "ראי אדמה" (ת"ש). אחרי מותו הופיעו שיריו האחרונים בקובץ "כוכבי שמים מספרים" על שם שירו האחרון שיצא מתחת ידו.

 בשנת תש"י הופיע שוב בהוצאת שוקן קובץ אחד הכולל את כל השירים יחד.

 רבים משיריו תורגמו לגרמנית, רוסית, אנגלית, איטלקית, צרפתית ועוד.

 אין מספר למאמרים שנכתבו עליו. הופיעה חוברת מיוחדת של "השילוח" (כרך ל"ה). חוברת טשרניחובסקי של "מאזנים". וספר גדול מאת פרופ'<persName> יוסף קלויזנר.</persName> ב"הזמן" שהופיע בשנת תש"ד נדפסו אחרי מותו רשימות לתולדותיו. הרשימות שנתפרסמו במשך חדשים מספר יופיעו בספר מיוחד. מחברם<persName> בן ציון כץ.</persName> המחלקה לנוער של ההסתדרות הציונית הוציאה לאור את ספרו של המשורר<persName> ליכטנבוים</persName> על <persName>טשרניחובסקי.</persName>

 אשת המשורר:<persName> מילאניה.</persName>

 בתו: <persName>איזולדה</persName> אשת המהנדס<persName> וילנסקי</persName> בחיפה (גמרה לימודיה באוניברסיטת פריס, פקולטה לבקטריולוגיה).

</p></div>
         <div type="bibliogrphy">
            <listBibl>
<bibl>Volume: #4 ,Page: 1987 ,URL: http://www.tidhar.tourolib.org/tidhar/view/4/1987</bibl><bibl>Volume: #4 ,Page: 1988 ,URL: http://www.tidhar.tourolib.org/tidhar/view/4/1988</bibl>
<bibl>Volume: #4 ,Page: 1989 ,URL: http://www.tidhar.tourolib.org/tidhar/view/4/1989</bibl>
<bibl>Volume: #4 ,Page: 1990 ,URL: http://www.tidhar.tourolib.org/tidhar/view/4/1990</bibl>
<bibl>Volume: #4 ,Page: 1991 ,URL: http://www.tidhar.tourolib.org/tidhar/view/4/1991</bibl>
            </listBibl>
         </div>
      </body>
  </text>
</TEI>
