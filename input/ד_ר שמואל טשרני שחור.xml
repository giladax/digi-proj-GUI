<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2191 ,URL: http://www.tidhar.tourolib.org/tidhar/view/5/2191</bibl><bibl>Volume: #5 ,Page: 2192 ,URL: http://www.tidhar.tourolib.org/tidhar/view/5/2192</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר שמואל טשרני-שחור</persName>

</head>
         <div><p> נולד בשקלוב, פלך מוהילב, רוסיה הלבנה, י' טבת תרכ''ו (1865), לאביו ר' <persName>שמחה נח </persName> (ממשפחת <persName>שחור וש</persName> <persName>חור-טשרני</persName> מעיר הישיבה הנודעת <persName>מיר,</persName> הקשורה עם משפחות<persName> ברלין</persName> ומרגולין, שמהן יצאו אנשי-שם נודעים בין יהודי רוסיה), ולאמו <persName>שרה</persName> בת<persName> דב צייטלין</persName> (עשיר ונדבן גדול, סוחר ויצרן רפואות נודע בכל רוסיה, תלמיד-חכם, נקרא בתואר "השר" והיה מקורב לגדולי המלכות). למד עד גיל 19 בישיבת שקלוב, התכונן שנתים לבחינת בגרות, ומחוסר אפשרות להתקבל לבי"ס גבוה ברוסיה בגלל יהדותו יצא ללמוד בבי"ס טכני גבוה בברלין והוסמך למהנדס. על סמך חיבורו "בסיסי נחושת-מלח" (בגרמנית, יצא ב-1892) הוסמך לדוקטור לחימיה באוניברסיטת מארבורג שבגרמניה. בתקופת לימודיו בברלין השתתף עם <persName>שמריהו לוין, ל. מוצקין</persName> ועוד סטודנטים ציוניים מרוסיה ביסודה ובפעולותיה של אגודת סטודנטים לציונות ולתרבות, שמשכה אליה גם צעירים ילידי גרמניה וקירבתם לציונות.

 ב-1898 נשא לאשה את<persName> אידה</persName> בת ר'<persName> יעקב קברסקי.</persName> (נפטרה בברלין, ט"ו אלול תרפ"ט).

 ניהל בתי-חרושת לסוכר ברוסיה ובגרמניה, נודע באירופה כמומחה במקצוע ופרסם הרבה מאמרים בעתונות המקצועית.

 ב-1901 בא ארצה עם שני מהנדסים יהודים בני תעשיינים גדולים מגרמניה (<persName>שטיינשניידר </persName> מפרנקפורט ענ"מ <persName>ושלמון</persName> מברלין), כדי לחקור את האפשרויות ליסד בארץ תעשיות חימיות לצרכי המזרח הקרוב, אך הם מצאו כאן


 רק רומנטיקה של ראשית מאבק המרץ היוצר היהודי עם שממת הדורות והתנאים עוד לא הוכשרו אז ליצרנות תעשיתית בקנה-מידה ניכר, - ושלשתם חזרו לאירופה.

 אחרי המהפכה ברוסיה יצא ב-1922 לברלין. המשיך בעבודתו בתור מהנדס-חימאי והשתתף ביסודה ובפעולותיה של אגודה לעזרת המהגרים היהודים מרוסיה המתעתדים לעלות ארצה, וכן ביתר הפעולות הציוניות והצבוריות.

 משעלה ארצה ב-1934 פתח בתעמולה בעתונות, בתזכירים למוסדות ובשיחות עם אנשי-עסקים למען יסוד תעשית סוכר בארצנו ועל הברכה הצפויה ממנה לחקלאות ולגידול בהמות ולמשק הארץ בכלל, נוסף על מניעת הצורך להוציא מטבע זר לרכישת תצרוכת הסוכר מארצות חוץ. פקידי הסוכנות, שפנה אליהם בתזכיריו, קבעו בחדרי משרדיהם, שאדמת ארצנו אינה מסוגלת לגידול סלק הסוכר. אך הוא התקשר עם חקלאים באזורים שונים בארץ ועשה ניסויים, שלפיהם נקבע שביבולי סלק סוכר ובאחוז הסוכר שבהם עולה ארצנו פי-שנים על ארצות מרכז אירופה. וכן הראה אפשרויות להפקת הסוכר מקני-סוכר וכו'. אך מכתביו ותזכיריו לאנשי הסוכנות לא הועילו לשנות את דעתם השלילית, הפוטרת מפעולה בשטח שלא הם הנם הבקיאים בו.

 אחרי יסוד מדינת ישראל העביר את שטח התקפתו כלפי המשרדים הממשלתיים לחקלאות ולתעשיה, והמשיך לעורר לכך את דעת הקהל במאמרים ובמכתבים בעתונות. ואחרי שקיבל בכתב מאת חברה הולנדית גדולה הסכמה עיקרונית לכניסתה ליסוד תעשית סוכר בארצנו ושלח את העתק המכתב לשר התעשיה של הממשלה הזמנית, החלו ראשי שלטונותינו הכלכליים להתיחס אל הדבר ברצינות, ובסוף הודיעוהו על ההחלטה למסור את ביצוע התכנית להמשביר המרכזי ולהסתדרות החקלאית, וממשרד החקלאות נכתב לו, כי כאשר יגשו לביצוע המפעל עוד יוועצו אתו בתור בעל נסיון רב בעבר במקצוע זה.

 בנו : <persName>שמחה נח </persName> (מהנדס במוסקבה).

</p></div>
         <div type="bibliogrphy">
            <listBibl>
<bibl>Volume: #5 ,Page: 2191 ,URL: http://www.tidhar.tourolib.org/tidhar/view/5/2191</bibl><bibl>Volume: #5 ,Page: 2192 ,URL: http://www.tidhar.tourolib.org/tidhar/view/5/2192</bibl>
            </listBibl>
         </div>
      </body>
  </text>
</TEI>
