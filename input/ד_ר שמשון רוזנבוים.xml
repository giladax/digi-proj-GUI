<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1315 ,URL: http://www.tidhar.tourolib.org/tidhar/view/3/1315</bibl><bibl>Volume: #3 ,Page: 1316 ,URL: http://www.tidhar.tourolib.org/tidhar/view/3/1316</bibl>
<bibl>Volume: #3 ,Page: 1317 ,URL: http://www.tidhar.tourolib.org/tidhar/view/3/1317</bibl>
<bibl>Volume: #3 ,Page: 1318 ,URL: http://www.tidhar.tourolib.org/tidhar/view/3/1318</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ד"ר שמשון רוזנבוים</persName>

</head>
         <div><p> נולד ב' אב תר"כ (1860) בעיר פינסק, פלך מינסק (רוסיה הלבנה), לאביו<persName> יעקב</persName> (בעל מלאכה נפח), למד בחדרים, בבית המדרש ובישיבת וולוז'ין. לעצת אביו (שנפרד מאשתו) ועבר לאודיסה. החל ללמוד למודים כלליים לשם קבלת תעודת בגרות ולשם זה עבר גם הוא לאודיסה. נבחן בבחינת הבגרות בוינה. נתקבל באוניברסיטה באודיסה ואח"כ בוינה. סיים את למודיו בקבלו את התואר ד"ר למשפטים.

 לפני סיימו את למודיו באודיסה, הוצעה לו משרת דוצנט באוניברסיטה, בתנאי שיתנצר, אבל הוא דחה את ההצעה.

 הצטרף (עוד בהיותו סטודנט באודיסה) לתנועת חובבי ציון, והיה בחוגו של הד"ר י. ל. פינסקר.

 בהיותו בחו"ל השתתף בעתון העברי "האור" שהופיע בבוצאן שבבוקובינה, בעריכתו של ד. י. זילברבוש.

 ב-1887 נשא לאשה את <persName>יוהנה</persName> בת דוד וואלף, מוינה (נפטרה בברלין ב-1924).

 עבר לפינסק ואחר זמן קצר למינסק ועסק כעורך דין.

 עם הופעת הד"ר תיאודור הרצל בציונות המדינית, הצטרף לתנועה בהתלהבות. השתתף בקונגרסים הציוניים, החל מהקונגרס השני עד פרוץ מלחמת העולם הראשונה (1914).

 היה ממחברי התקנות ל"אוצר התישבות היהודים" ו"הקרן הקימת לישראל". התמנה ע"י הד"ר הרצל למורשה של גליל מינסק.

 עוד מעלומיו החל לחלום על דבר תחית המשפט העברי, ולחם נגד הקודקס הרומאי. טען, כי מדינת היהודים צריכה להתבסס על המשפט העברי המקורי. הצטרף לפרקציה הדימוקרטית מראשית היווסדה.

 בשנת 1902 היה המארגן העיקרי של ועידת ציוני רוסיה במינסק, שהתקיימה באישור השלטונות הרוסיים.


 היה מהתומכים העיקריים של ארגון פועלי ציון במינסק (הזרב המינסקאי) ועזר להם בארגון ובעבודה תרבותית.

 בשנת 1903 השתדל להשיג רשיון מיוחד בשביל קיום המפלגה "פועלי ציון".

 ב-1903/04 בשעת פולמוס "אוגנדה" היה מראשי "ציוני ציון" וממתנגדי אוגנדה, והוא שהגיש לד"ר הרצל את הדרישה להסתלק באופן רשמי מהצעת אוגנדה. השתתף ב-1906 בועידת הלסינגפורס יהיה מפעיליה.

 אחרי המהפכה הרוסית הראשונה, כשנוסדה הדומה הממלכתית (פרלמנט רוסי), נבחר לחבר הדומה הראשונה מפלך מינסק, ע"י רשימת המפלגה הקונסטיטוציונית-דמוקרטית. אח"כ, כשפוזרה הדומה בשנת 1906, היה בין החותמים הראשונים על הכרוז המהפכני הויבורגי ונאסר ע"י השלטונות הצאריים. אחרי שיצא מבית הסוהר המשיך לפעול כעו"ד והגן על ציונים שנרדפו על ידי הממשלה הצארית, על נגועי הפרעות, על משוללי זכויות וכו'. כדי שיוכל למלא את תפקידיו אלה בהצלחה ובמסירות, עבר בשנת 1913 לפטרבורג, וגר שם עד פרוץ מלחמת העולם הראשונה.

 בראשית המלחמה (1914) עבר לוילנה והיה פעיל בועד למען הפליטים והגן במרץ ובכשרון על היהודים שנחשדו ברגול ע"י השלטונות הרוסיים.

 עם כבוש וילנה ע"י הגרמנים (1915) נבחר לראש ההסתדרות הציונית בוילנה והיה סגן היו"ר של הועד המרכזי לעניני היהודים ליד השלטון הגרמני. ב-1918 יצא לקושטא ביחד עם משלחת ציוני גרמניה כדי לנהל מו"מ עם ראש הממשלה הטורקית בדבר עתידה של א"י והתנועה הציונית.

 עם ייסוד המדינה הליטאית (1919) נבחר לציר אספת הנבחרים (הטאריבה) הליטאית והתמנה לסגן מיניסטר החוץ בקבינט הממשלתי הראשון. נשלח לפריס כחבר המשלחת הליטאית בועידת השלום בורסייל.

 כחבר הועד המרכזי הציוני בליטה, השתתף בפעולות "ועד שליחי הארצות" בפריס.

 עבר עם הממשלה הליטאית לקובנה (בירתה הזמנית).

 ב-1920 נבחר ליו"ר הועד הלאומי היהודי בליטא, שהיתה לו סמכות אוטונומית מלאה.

 חתם בשם הממשלה הליטאית על חוזה השלום בין רוסיה לליטא, והיה חבר הועדה לחבור הקונסטיטוציה הליטאית. פעל הרבה לטובת האוטונומיה היהודית.

 ב-1923 נתמנה למיניסטר לעניני היהודים. פרסם הרבה מאמרים על נושאים משפטיים וציוניים בעתונות הכללית והמקצועית.

 ב-1924 עם בטול האוטונומיה היהודית בליטא, עלה לא"י.

 התמסר בארץ לארגון הציונים הכלליים הדימוקרטיים ולביסוס המשפט העברי בא"י. את כל זמנו, מרצו, כשרונותיו וידיעותיו המרובות הקדיש לתפקיד זה. היה יו"ר בית הדין העליון של משפט השלום העברי והשתתף במאמריו בקובצים: "המשפט העברי" והירחון "המשפט".

 ב-1927 התמנה לתפקיד של הקונסול הכללי הליטאי בא"י ובתפקיד זה שימש עד 1933 (התפטר מסיבת זקנה).

 בסוף ימיו, למרות חולשתו, פעל רבות לטובת יסוד בית ספר עליון למשפט ולכלכלה בתל-אביב, ביחד עם מ. דיזנגוף, עו"ד פ. דיקשטיין, ד"ר ש. איזנשטאט, זיו ועוד.

 מלבד מאמריו המרובים שפרסם (מחקרים משפטיים וזכרונות) בעתונים הרוסים, הגרמנים, הליטאים והעברים בא"י, פרסם ספר על הנושא: "מושג הריבונות" (סוברניות: נסיון לבקרת המושג, בשפה הגרמנית, ציריך, 1932).

 נפטר בתל-אביב, כ"ט כסלו תרצ"ה, ונקבר בבית הקברות הישן.

 על שמו רחוב בתל-אביב.

 צאצאיו: ד"ר <persName>אלישע נף</persName> ז"ל, דבורה (ד"ר לפילוסופיה) אשת ד"ר אברהם אפרת (מורה למתמטיקה ופיסיקה בבי"ס תיכון חדש בת"א, מהמרצים האקדמאיים ב"שעורים הגבוהים" בקובנה (ליטה), <persName>זאב</persName> (ולדימיר) עורך דין בציריך.

</p></div>
         <div type="bibliogrphy">
            <listBibl>
<bibl>Volume: #3 ,Page: 1315 ,URL: http://www.tidhar.tourolib.org/tidhar/view/3/1315</bibl><bibl>Volume: #3 ,Page: 1316 ,URL: http://www.tidhar.tourolib.org/tidhar/view/3/1316</bibl>
<bibl>Volume: #3 ,Page: 1317 ,URL: http://www.tidhar.tourolib.org/tidhar/view/3/1317</bibl>
<bibl>Volume: #3 ,Page: 1318 ,URL: http://www.tidhar.tourolib.org/tidhar/view/3/1318</bibl>
            </listBibl>
         </div>
      </body>
  </text>
</TEI>
