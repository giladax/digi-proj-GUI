<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2528 ,URL: http://www.tidhar.tourolib.org/tidhar/view/6/2528</bibl><bibl>Volume: #6 ,Page: 2529 ,URL: http://www.tidhar.tourolib.org/tidhar/view/6/2529</bibl>
<bibl>Volume: #6 ,Page: 2530 ,URL: http://www.tidhar.tourolib.org/tidhar/view/6/2530</bibl>
<bibl>Volume: #6 ,Page: 2531 ,URL: http://www.tidhar.tourolib.org/tidhar/view/6/2531</bibl>
<bibl>Volume: #6 ,Page: 2532 ,URL: http://www.tidhar.tourolib.org/tidhar/view/6/2532</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דב (אריך) מוזס</persName>

</head>
         <div><p> נולד ב<placeName>ברלין</placeName> (גרמניה), בשנת תרנ"ו (29.6.1896). לאביו <persName>אברהם</persName> ולאמו <persName>שרה</persName> .

 קבל חנוך מסורתי וכללי.

 היה פעיל בארגוני הנוער הציוני ("קלוב הרצל") ומוסדות צבוריים שונים בגרמניה.

 עסק במסחר טקסטילי.

 בשנת 1922 בקר בפעם הראשונה בארץ.

 בשנת 1924 עלה לארץ להתישבות קבע. בהתאם לרעיונו לארגן התישבות קבוצית באמצעים פרטיים, שתהיה מבוססת על חקלאות משולבת בתעשית טכסטיל ליצוא, רכש יחד עם קבוצת חלוצים מהולנד שטח אדמה מידי חברת "גאולה" באדמת אבו-קישק, ובשנת 1925 יחד עם חלוצים אלה יסד את המושבה "רמתים" ועבר לגור שם.

 בשנת 1927 יצא להולנד לקבל הלואה לביסוס המושבה. בעזרת קרן היסוד בהולנד הצליח בשליחות.

 בשנת 1928 נשא לאשה את <persName>אלזה </persName> בת <persName>בנימין פרנקל</persName> (נפטרה בתל-אביב, כ'אלול תש"ט (14.9.1949) ונקברה ברמתים. עלתה אף היא כחלוצה לארץ (נולדה בליסהפוזן, גרמניה, 2.5.1893) ושתפתה את עצמה לרעיון בעלה ולביצועו. ביתה היה פתוח לכל העולים, וקבלו עצה, עזרה ועידוד. ביחוד עזרה לנשי העולים במתן עצה והדרכה בצורת החיים החדשה, בסידור משק ביתן ובהדרכתן בעבודות של ענף הלול וכו'.

 במלאת 10 שנים למותו ו-5 שנים למותה של אשתו התכנסו בטכס האזכרה שערכו אנשי "רמות השבים" עם הישובים השכנים ביום (3.10.54) כדי להביע את הערצתם ותודתם העמוקה לשני האנשים האלה שעשו

 רבות להקמת הישובים: "רמתים" (1925), "רמות השבים" (1933) ו"רמת-הדר" (1938).

 מדברי הא' <persName>הורביץ</persName> ממועצת "רמות השבים" בטכס האזכרה: <persName>מוזס </persName> היה אחד הראשונים מציוני גרמניה שעלה ארצה (כנ"ל) ושמר על הקשרים עם חבריו גם אחרי עליתו ארצה. כאשר בשנת 1933 ערערה המהפכה הנאצית את מצב היהודים בגרמניה והעליה התחילה, נתפס<persName> מוזס </persName> בכח אלמנטרי לתפקיד הנעלה, להשריש את העולים בארץ ולהעביר אותם לחקלאות. שאיפה זו השתלבה עם הנכונות הנפשית של העולים שחלקם הגדול היה חדור הרעיון הציוני. הם רצו להתחיל את חייהם מחדש ולהשתקע בכפר.

 כבר בקיץ 1933 נוסד ועד היוזמים המורכב מהחברים:<persName> רוזנוב, קיבה, רוזנפלד ואריך מוזס</persName> . ביום 27.10.33 פורסם הפרוספקט על ייסוד ארגון "עין-חי'', וכבר ביום 17.10.33 הונפה לראשונה האת באדמה שנושאת עכשיו את השם "רמות השבים". מבין חברי ועד היוזמים היה <persName>מוזס</persName> היחידי שידע את תנאי הארץ והחקלאות וכך רבצה כל העבודה להקמת הכפר חוץ מבחירת מועמדי ההתישבות על שכמו. בתוך עבודה זו נראתה ובלטה אישיותו המיוחדת במינה.

 התנופה האידיאליסטית שהיעוד הכביר השרה עליו התמזגה בו עם שקול ריאליסטי של כל פרטי הבעיות. הכח הדינמי של מזגו דחף אותו קדימה בדריכות מתמדת ואיפשר לו להתגבר על הקשיים המרובים שעמדו כאבן נגף בדרכו על האדמה החדשה. הוא ריתק את המתישבים שנכנעו ברצון להנהגתו. גם אם רבו אתו בדיונים על פרטים הכירו ברצונו הטהור ונסיונו הרב.

 הוא היה איש החזון היוצר שמלא את החלל הריק של שטח ההתישבות החדשה בבתים, במשקים, גני-ירק והחזון הזה נתן לו את היכולת לתכנן תכנון מקיף ומדויק, כושר עבודתו שנראה כבלתי מוגבל ומרצו התקיף הכשיר אותו להוציא לפועל ולהפעיל לבד את כל פרטי הפרטים של מפעל כה רב-גוני כמו הקמת ישוב חקלאי חדש. הוא קנה את האדמות, ערך את החוזים עם הקבלנים, קנה את התמרים, דאג להספקת מים ובנית הבריכות. כל העבודה הזאת עשה מתוך אידיאליזם ולא חפש ריוח. התמורה שקבל עבור עבודתו לא הלמה את היקף עבודתו ואחריותו.

 גם במימון המפעל השתתף. הלוה הלואות, חתם על ערבויות ועל שטרות. הבין היטב לרוח העולים שבשבילם הוא בנה את הכפר, אחרי התמוטטות כל יסודות חייהם היו זקוקים לסעד ולעידוד. חשיבות מכרעת היתה בשבילם לא לשבת בטל, לא לחכות בחבוק ידים ולא לבזבז חלק ניכר של רכושם בשעת המעבר. הוא הביא את האנשים מחוסרי כל נסיון חקלאי, בלי שום הכשרה חקלאית למשקיהם. הוא רצה שירכשו את ידעותיהם מתוך העבודה בהדרכת מומחים. הם עבדו בעצמם בהקמת הבנינים, הלולים. השתכרו ולמדו.


 וכך זכה להקים את הכפר על שלשים המתישבים הראשונים במשך שנה אחת.

 רק עכשיו אנו יכולים להעריך נכונה את הישגו הגדול להקים כפר בזמן כה קצר, בעוד שחברות התישבות גדולות עם מנגנון מסועף זקוקים לזמן הרבה יותר ארוך לבנית ישובים.

 היה בודד בעבודתו החקלאית, אבל מתוך הבנה עמוקה לצרכי הטיפוס החדש של המתישב ולצרכיו הכלכליים, קבע כעקרון יסודי של הכפר החדש, שכל מתישב צריך להיות חבר הקואופרטיב עם ההתחיבויות הרבות לקנות רק מהקואופרטיב את ההספקה, למסור לה את כל תוצרתו לשווק ולהכנע להוראות המומחים בכל ענפי החקלאות. נדמה לי, שגם במובן זה, בקביעת עקרון של אחוד כפר וקואופרטיבה חקלאית, היה הוא הראשון בשטח החקלאות הפרטית.

 לא שכח שיש למלא את שאיפתו כבן-אדם לסביבה אסטטית וליופי. הוא דאג מראש, שהתמונה החיצונית של הכפר תהיה נאה, הבתים נבנו לפי תכנית, עצי נוי באופן משותף והמשקים הוגדרו כהלכה. מצא בפעולתו עוזרים פעילים. את התכנית ליישב עולים על יחידות קטנות בקרבת הכפר בעיבוד אינטנסיבי ביותר ערך חברו <persName>דוד טריטש</persName> (ראה כרך א', עמוד 353) ולהגשמת התכנית בענף גידול העופות דאג חברנו <persName>ויינמן</persName> עם נסיונו הרב וכשרונו הארגוני.

 הישגיו פעלו רבות גם מעבר למסגרת הצרה של "רמות השבים" ו"רמת הדר". המספר הרב של הישובים של המעמד הבינוני קבל את הדחיפה המכרעת עם ייסוד "רמות השבים". העקרונות שנקבעו והוגשמו שם השפיעו באופן מכריע על המבנה החברי והמשקי של כפר שמריהו, בית יצחק ואחרים, והחוג הגדול של הכפרים השתופיים משתתפים היום בהערכתו של מפעלו של <persName>מוזס</persName> .

 שלש המושבות החליטו לכבד את זכרו של <persName>מוזס</persName> ורעיתו: "רמות השבים" בהקמת קרן סטיפנדיות והקציבו לע"ע סך של אלף ל"י, אשר תפקידה לתמוך בבני הכפר השואפים להשתלם בחקלאות, ב"רמתיים" נטעו חורשה ומגרש ספורט לזכרם וב"רמת הדר" קראו לבית העם על שמם.

 בתקופת המלחמה העולמית השניה עסק בהכנת תכניות לשיקום חיילים משוחררים.

 הקשיים והמאמצים הגדולים הרסו את בריאותו ובה' תשרי תש"ה (22.9.44) בעודנו צעיר נפל על משמרו ונפטר בתל-אביב ונקבר ברמתים.

 בניהם:<persName> בנימין, דוד</persName> . 

</p></div>
         <div type="bibliogrphy">
            <listBibl>
<bibl>Volume: #6 ,Page: 2528 ,URL: http://www.tidhar.tourolib.org/tidhar/view/6/2528</bibl><bibl>Volume: #6 ,Page: 2529 ,URL: http://www.tidhar.tourolib.org/tidhar/view/6/2529</bibl>
<bibl>Volume: #6 ,Page: 2530 ,URL: http://www.tidhar.tourolib.org/tidhar/view/6/2530</bibl>
<bibl>Volume: #6 ,Page: 2531 ,URL: http://www.tidhar.tourolib.org/tidhar/view/6/2531</bibl>
<bibl>Volume: #6 ,Page: 2532 ,URL: http://www.tidhar.tourolib.org/tidhar/view/6/2532</bibl>
            </listBibl>
         </div>
      </body>
  </text>
</TEI>
