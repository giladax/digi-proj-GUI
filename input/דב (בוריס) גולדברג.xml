<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 293 ,URL: http://www.tidhar.tourolib.org/tidhar/view/1/293</bibl><bibl>Volume: #1 ,Page: 294 ,URL: http://www.tidhar.tourolib.org/tidhar/view/1/294</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דב (בוריס) גולדברג</persName>

</head>
         <div><p> בן <persName>אלכסנדר</persName> . נולד בכסלו שנת תרכ"ז (1866) בעיר שאקי פלך סובלק. אביו היה יהודי משכיל וחנוכו היה כללי, בגמנסיה בקובנה ובאוניברסיטאות שרלוטנבורג, ברלין והנובר.לאחר שסיים את חוק למודיו כמהנדס חימאי, יסד בית חרושת בוילנה והשתקע שם בשנת 1898.

 אחיהם של יעקב ויצחק-ליב גולדברג. היה חובב ציון מנעוריו. כשהרצל קרא את קריאתו הצטרף לתנועה הציונית המדינית. נשא לאשה את ברטה (ברכה) בת אהרן קויפמן מדבינסק.

 כשנתארגנה בציונות, בשנת 1902, קבוצה מיוחדת של מנהיגים, שתפקידה היה לסמן דרכים ותכניות לעבודה מעשית בארץ-ישראל, ובקבוצה נמצאו אנשים כמו פרופ' אוטו וורבורג, ד"ר פרנץ אופנהיימר וד"ר ז. סוסקין, היה מן המצטרפים אליה, ותודות למרצו והשפעתו נתקבלה בועד הפועל הציוני, בנוכחות הד''ר הרצל, החלטה מפורשת, כי יש ליצור בא"י תנאים, שירשו לגשת לעבודה מעשית מיד אחרי שתושגנה הערובות המדיניות המתאימות.

 היה אחד מעמודי התווך שבהסתדרות הציונית ברוסיה. ממיסדי המרכז הציוני ברוסיה, ומראשי המדברים בועידת ציוני רוסיה בהלסינגפורס בש' 1906.

 מאמריו על שאלות ציוניות ושאלות יהודיות כלליוה. עשו רושם על קוראיהם, וקבעו לו מקום בפובליציסטיקה הציונית ברוסית, בעברית ובגרמנית. ביחוד מצאו חן בעיני הקוראים "המכתבים מוילנה" שנדפסו ב"ווסכוד" (1900) ויצירותיו על "לונדה הפובליציסטן" ו"טפוסים קונגרסיים" מהקונגרס הציוני החמשי (1903).

 הצטיין כמומחה לסטטיסטיקה. פרסם עבודה סטטיסטית חשובה על תוצאות מפקד 1897 והיהודים. היה בין מיסדי "העולם", ו"דאס אידישע פאלק" ובשניהם היה חבר המערכת. השתתף בכל העתונות הציונית ברוסיה ובחו"ל 

 "רזסביט", "בודושצנוסט" ו"די וועלט".

 הוא שאף ליצור בארץ ישראל עמדות כלכליות חזקות, שתעמודנה בפני כל הסערות. לוחם אמיץ לעבודה מעשית גם בימי הרצל, כנ"ל, וגם לאחר פטירתו. מפעילי העסקנים למען קרן קיימת, למען "אוצר התישבות היהודים'', יסד את הירחון הכלכלי "אלטניילנד", שניתן בתור תוספת לירחון הציוני הרוסי "ייברייסקאיה ז'יז'ן", יסד חברת תעשיה בשם "ארץ ישראל", חברת קרקעות "פלשתינה" וכו'.

 פעיל בשנות המהפכה הראשונה ב"חברה להשגת זכויות ליהודים ברוסיה".


 בשנות המלחמה העולמית הראשונה בקר בשטוקהולם, קופנהגן, לונדון וארצות הברית בתפקידים ציוניים וצבוריים.

 בועידה השביעית של ציוני רוסיה בשנת 1917 נבחר שלא בפניו לחבר מרכז ציוני רוסיה וליושב ראש של הועדה הארצישראלית. יסד ב-1917 ירחון כלכלי-מדעי לחקירת ארץ ישראל בשם "ארץ ישראל" בשפה הרוסית. בכל כחותיו השתדל להטות את שארית הפליטה מיהודי רוסיה לעבודה נמרצת למען ארץ ישראל. בתקופה זו נבחר לועד הלאומי של יהודי רוסיה ("נאציונאל-ראט").

 ב-1919 עזב את רוסיה כבא-כח יהודי רוסיה בועד המשלחות היהודיות בפריז. בהגיעו ללונדון בשנת 1920 נתמנה למנהל מחלקת המסחר והכספים של ההנהלה הציונית, והיה ממיסדי קרן היסוד. העביר הרבה כספים של יהודי רוסיה לא"י. יסד את "הבונה", ובבואו לא"י בראשית 1921 הקים את בית החרושת "סיליקט", שעזר לא מעט לבנינה של תל-אביב.

 במאורעות מאי 1921 נפצע ביפו, ואז חלה ויצא לברלין להתרפא אבל הרפוי לא הצליח. חזר לארץ, ובכ"ד תמוז תרפ"ב נפטר בתל-אביב. בצוואתו היה סעיף המצווה לבני משפחתו לתת מעשר מהונו לקרן הקיימת לישראל.

 נקבר בבית הקברות הישן בתל אביב.

 צאצאיו:<persName> אליהו</persName> (חתנו של חיים מרגלית-קלוריסקי) <persName>ואלכסנדר</persName> (באנגליה).

</p></div>
         <div type="bibliogrphy">
            <listBibl>
<bibl>Volume: #1 ,Page: 293 ,URL: http://www.tidhar.tourolib.org/tidhar/view/1/293</bibl><bibl>Volume: #1 ,Page: 294 ,URL: http://www.tidhar.tourolib.org/tidhar/view/1/294</bibl>
            </listBibl>
         </div>
      </body>
  </text>
</TEI>
