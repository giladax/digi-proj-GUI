<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2842 ,URL: http://www.tidhar.tourolib.org/tidhar/view/7/2842</bibl><bibl>Volume: #7 ,Page: 2843 ,URL: http://www.tidhar.tourolib.org/tidhar/view/7/2843</bibl>
<bibl>Volume: #7 ,Page: 2844 ,URL: http://www.tidhar.tourolib.org/tidhar/view/7/2844</bibl>
<bibl>Volume: #7 ,Page: 2845 ,URL: http://www.tidhar.tourolib.org/tidhar/view/7/2845</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דב (בלה) גרונר</persName>

</head>
         <div><p> נולד כ"ו כסלו תרע"ג (6.11.1912) בקישווארדה (בפי היהודים קליינווארדיין) שבצפון הונגריה.

 לאביו <persName>שמואל</persName> (בן-תורה משכיל, מוסמך לרבנות, סוחר-מכולת; במלחמת העולם א' שירת כרב צבאי, נפל בשבי הרוסי ושם מת) ולאמו <persName>סאלי</persName> לבית <persName>שולהוף,</persName> שהמשיכה אחרי מות בעלה לעזור במסחר המכולת והמשקאות של חמיה, והיא והורי בעלה חינכו וגידלו את ילדיה, ומשמתה גם היא ב-1926 נתחנך <persName>דב</persName> בבית הסבא.

 למד בבית-הספר העממי וב"חדר" ואח"כ בישיבה המקומית. בילדותו גידל פיאות והיה לבוש כמנהג האורתודוכסים באותה סביביה, אך בו בזמן היה גם חובב ספורט, שחיה, שחמט ואיסוף בולים והיה קורא ספרות נוער בהונגרית, ועם התבגרותו גם ספרות ברמה גבוהה יותר, ובלימודי התורה הגיע להשתלמות נוספת בישיבת פרסבורג המפורסמת. בן 18 התמסר ללימודי חול, גמר בשנתיים את הלימודים התיכונים וקיבל תעודת בגרות בבחינה אכסטרגית ואח''כ התחיל ללמוד הנדסה בפוליטכניון בברנו (ברין) בירת מוראביה, ובהיותו ציוני עוד מגיל הנעורים הצטרף כאן לאגודת הסטודנטים הרביזיוניסטים "מסדה".

 משפלשו הנאצים לצ'כוסלובקיה ב-1938 הוכרח להפסיק את לימודיו בברין, חזר להונגריה ונתקבל לעבודה בבית-חרושת למוצרי חשמל, תחילה כפועל כללי ואח"כ כעוזר למהנדס. בו בזמן הקדיש את שעות הפנאי לעבודה במרכז תנועת בית"ר, שבעקב החזרת רוסיה הקרפטית וחלק מסלובקיה להונגריה צורפו למרכז הבודאפשטי שטחי פעולה בקהלות של יהדות שרשית, שעמדה על בסיס לאומי בשנות השלטון הצ'כוסלובקי. ובהיות


 גדול הצורך במדריכים לכל המקומית הללו, התנדב<persName> דב</persName> לנהל בפועל את הקורס למדריכים, ובו בזמן השתלם בלימוד השפה העברית, שיסודותיה היו ידועים לו עוד מלימודי ילדותו.

 בסוף 1939 הפליג מבודאסשט עם פלוגת עולים בית"רים בספינה הגרמנית "גריין" שחכרו לצורך זה והסיעתם במורד הדאנובה עד הנמל הרומני סולינה, משם הפליגו ב-1 בפברואר 1940 באנית-המעפילים "סקריה", ובדרך נתפסה אניתם על-ידי אנית-מלחמה בריטית והביאתם לנמל חיפה ב-13 בפברואר. ומשם הובאו המעפילים למחנה עתלית והוחזקו ששה חדשים במעצר. בדרך הארוכה מילא את תפקידיו במסירות ובדייקנות, ובמחנה המעצר ניצל את הבטלה מאונס להשתלמות בדיבור העברי. אחרי השחרור הצטרף לפלוגת בית"ר בראש פנה, שם נכנס לארגון הצבאי הלאומי. בין עבודותיו בראש פנה נזדמן לו לתקן את השביל לקברו של <persName>שלמה בן</persName> <persName>יוסף</persName> הי"ד ונתרשם עמוקות ממסירות-נפשו, שהקריב את חייו על הגרדום למען כבוד ישראל ושלומו בארצו. אח"כ עבר לפלוגת העבודה של בית"ר בבאר יעקב, עבד כפועל שחור במחנה הצבא בסרפנד והיה עובד שעות נוספות, כדי להשלים את תקציב המחיה של הפלוגה.

 באוקטובר 1940 נתנה תנועת בית"ר צו לחברים להתגייס לפלוגות ארצישראליות לוחמות במסגרת הצבא הבריטי, כדי להשתתף בפועל במלחמה באויב הנאציהעמלקי, וגם כדי לקבל אימון צבאי מושלם, שיוכלו אח"כ להפעיל את יכלתם במלחמה לשחרור הארץ ובהגנה על גבולותיה. גם דב עמד להתגייס, אך נבצר ממנו בגלל מחלתו. כשניתן הצו שנית בפברואר 1941 התגייס ושירת בפלוגה 10 של הבאפ"ס. אח"כ הועבר לפלוגה 4, בה השתתף במאמצים ובדרישות למתן צביון עברי לפלוגה, שאמנם נקראה "פלשתינאית", כאילו היא מעורבת מבני כל העמים תושבי הארץ, ואילו לאמתו של דבר היו בה יהודים בלבד (חוץ ממספר אפסי של ערבים), שכן לערבים לא היו חשבונות לאומיים עם היטלר, אך השלטונות הבריטיים התנגדו בעקביות להציג את היהודים רשמית כ"צד לוחם" אפילו בממדים הזעירים של פלוגות. משגברו דרישות היהודים להפסיק את זיוף לאומיותם, החלו הבריטים לפזר את המתנדבים היהודים מהפלוגות הקרביות לשרותי עזר. גם<persName> דב</persName> קיבל פקודה לעבור לשרות כזה, אך התנגד בתוקף, באמרו שהוא התנדב למלחמה ולא לשרותים, שכן ב"שרותים" עסק גם קודם לכן כפועל שכיר במחנה הצבא, ובסוף התחשבו בנימוקיו ובעמידתו התקיפה והשאירוהו בפלוגה. כשהוכרז בפלוגה על קבלת מתנדבים לקורס צנחנים, ראה בכך אפשרות להשלח בצניחה לקרבת ישובי יהודים בארצות האויב ולעודד שם את היהודים ולהיות להם לעזר, אך השלטונות צמצמו מאד בקבלת יהודים לשרות חשוב כזה, וגם את התנגדותו של <persName>דב </persName> לא קיבלו. בהיותו עם פלוגתו בעתלית בעת שנלקחו משם מעפילי האניה "אטלנטיק" ב-1942 לשילוח מהארץ לאיים רחוקים, והמעפילים התנגדו בכח לחוטפיהם ואף הכו את השוטרים

 הבריטיים, היה דב בין החיילים היהודים שהתיצבו בגלוי לצד המעפילים. בתור עונש הועברו החיילים היהודים למחנה בת גלים ונאסר עליהם להכנס לחיפה, והוא היה בין מפירי הפקודה, כדי להפגין בדרך זו שאינו מכיר בזכות הבריטים לענוש חיילים מתנדבים עברים על נאמנותם לעמם ולארצם.

 ב-1943 הועבר עם פלוגתו לבנגאזי. שם המשיכו במאבק על הבלטת הצביון היהודי-הארצישראלי של היחידה על-ידי דגל ויתר התגים. הצטיין באימונים הקרביים, ובו בזמן המשיך את לימודיו בהנדסה חשמלית באמצעות מכתבים של "המכון הבריטי להשכלה" ואף בפעילותסתר של הארגון הצבאי הלאומי, וכשנסע ארצה לחופשה הביא אתו את החוברת "רק כך" בין הדפנות והציפוי של המימיה. כשהתארגנו חיילים ב"ארגון וודג'ווד" במגמה להתישב על הקרקע בארץ אחרי המלחמה, הצטרף גם הוא ואף צידד ברעיון לסדר את החיים בנקודתם בצורה של קיבוץ. אח"כ חזר בו מתכנית זו והגביר את ימוריו במקצוע ההנדסה החשמלאית. בספטמבר 1944 היה בחופשה קצרה בתל-אביב וכשנזדמן לאולם שבו אם מישהו באספה בגרמנית, הפריע את האספה בשערוריה רועשת.

 באוקטובר בא שנית לחופשה, וכשחזר כבר היתה פלוגתו מצורפת לבריגאדה העברית, שהוכרז אז עליה. עבר עם החטיבה לאיטליה, המשיך בשקידה באימונים קרביים ועלה לדרגת "לאנסקורפורל", השתדל להמשיך גם בלימודים ובימי פגרה היה נוסע לרומא, לביקורים במוזיאונים ובכל שכיות האמנות שהרבה ללמוד ולקרוא עליהם.

 בראשית מרס 1945 נכנס עם החטיבה לחזית, עם התחלת האופנסיבה להדיפת הגרמנים מצפון איטליה. כאן לא נרתע מכל קושי ומכל מאמץ וסכנה בהסתערות על ביצורים גרמניים, וב-10 באפריל היה בין ראשוני הצולחים את נהר סניו. אח"כ יצא לשלשת ימי אימונים ב"מלחמת פרטיזנים", ותוך כך נסתיימה המלחמה באירופה. ביוני הועבר עם החטיבה לטארוויזיו שעל גבול אוסטריה. כאן השתתף בפעולות ההצלה והעזרה של אנשי החטיבה לשארית הפליטה ואף את נעליו הפרטיות וחלק מבגדיו נתן לפליטים יהודים, שנדדו מארצות האויב המובס למחנות שבדרום איטליה לשם הכשרה ועליה ברשיון או בהעפלה. "חטף ביקור" בהונגריה בלי רשיון וחופשה רשמית, בדרך ההרפתקאות של "חייל עריק", וקבע שממשפחתו כמעט שלא נותרו בחיים. באוגוסט הועברה החטיבה לשמירה על שבויים גרמנים ב-ולנד. שם השתתף בקורס להכשרה מקצועית לחיילים לקראת שחרורם ובפעולות התרבות של חיילי הבריגאדה להחיאת רוח יהודי המקום. בפברואר 1946 נשלח ארצה דרך מצרים לשחרור מהצבא ובסוף מרס קיבל את תעודת שחרורו. היו לו סיכויים להתקבל לעבודה כחשמלאי בירושלים, ובינתים עבד כפועל שחור ונמצא לו גם סיכוי להתקבל לעבודה במפעל האשלג בים המלח, אלא שלעת עתה נשאר בעיר "לסדר כמה דברים". "סידורים" אלה היו מיבצעים בשרות מחתרת אצ"ל, בעיקר בתפיסת


 נשק מכוחות המשטרה הבריטית לצרכי המלחמה בשלטון הזר, כי אמנם גמרו המתנדבים את החשבון, עד כמה שגמרוהו, עם האויב הנאצי, אבל עוד נשאר חשבון גדול ורב דמים עם הבריטים, שהוסיפו להחזיק בארצנו כאילו היא שלהם, וסגרו את שעריה בפני שארית הפליטה היהודית והמשיכו במשטרם העוין לתקומת המולדת הישראלית, בתקופת שרותו בצבא תיאר באחד ממכתביו תמונה אוטופית של העתיד הקרוב, כיצד תתפתח המדינה היהודית בתור "דומיניון" תחת הכתר הבריטי עד שערביי הארצות השכנות יתחננו ממש לצרף את ארצותיהם למדינה העברית, אך המשטר שקיימו הבריטים בארצנו אף אחרי הנצחון על היטלר הוכיח, שהם מוכנים להשתמש בכל כוחם האדיר למנוע את הגשמת השאיפה הישראלית, וכנגד כח צריך להלחם בכח, - ולמלחמה נחוץ נשק, ושבועים אחרי שחרורו מהצבא הבריטי (היינו בהיותו עוד במעמד של "חייל בחופשה" עד מלאות 30 יום לשחרורו), נפל בשבי הבריטי אחרי התקפת אצ"ל על תחנת המשטרה ברמת גן, וכשהועמד בפני בית דין צבאי בריטי תיאר המיג'ור סטאבס את פרשת ההתקפה כדלהלן:

 - קבוצה, שבה היו שני אנשים לבושים מדים ואחדים בבגדי ערבים, התקרבה לתחנת המשטרה במכוניתמשא צבאית, אחד מהם, שענד סימני סרג'נט, נכנס והודיע לתורני - סרג'נט בריטי - כי תפס מספר גנבים ערבים במחנה הצבא בתל-ליטוינסקי. הסרג'נט התורני יצא וקרא לערבים להכנס. כשהיו בפנים הבנין שלפו נשק והתגברו על המשמר. סרג'נט<persName> דאונינג,</persName> שראה את המתקיפים מחלון חדרו בקומה השלישית, פתח עליהם באש. האלחוטאי היהודי, שאף לחדרו פרץ אחד המתקיפים, הצליח להתגבר עליו, לסגור את הדלת ולשדר קריאה לעזרה לתחנות הסמוכות. המתקיפים שנשארו מחוץ לבנין תפסו עמדות ופתחו באש על הקומות העליונות. אחד מהם הציב מקלע ברן על מרפסת בית שממול וירה על התחנה. הוא נהרג על-ידי הסרג'נט דאונינג. בינתים הצליחו המתקיפים בפנים הבנין לפוצץ ברמונים את דלת מחסן הנשק, עמסו כמויות גדולות של נשק על מכוניות שציפו בחוץ והסתלקו. והנה הגיעה עזרה מהסביבה בראשות מפקד התחנה, שהיה אותו יום בפתח תקוה, פתחה באש על המתקיפים (שחיפי על הסתלקות מחרימי הנשק), ואף הללו החלו נסוגים. הנאשם (היינו <persName>דב גרונר</persName> ), שהיה עם היורה ממקלע הברן ונפצע מכדורי הסרג'נט דאונינג, נמצא על-ידי מפקח-התחנה מילן כשהוא זב דם מפצע בפניו, בידו היה אקדח, שלא הטילו אלא לאחר שהמפקח ירה אליו יריה אחת.

 שבעה חדשים התענה<persName> דב גרונר</persName> הפצוע בתא-אסירים של בית-החולים הממשלתי בירושלים ללא טיפול רפואי מתאים. אחרי שהחלים במקצת הועבר למחנה לטרון ובתאריך 2.1.47 הועמד לדין צבאי. במקום להגן על עצמו ביקש רשות למסור הודעה. בהודעתו הצהיר, כי אין הוא רואה את עצמו כנאשם, אלא כשבוי מלחמה, ואשר על כן אינו מכיר בסמכותו של צוות זה, הקורא לעצמו בית-דין, לשפוט אותו. בין השאר אמר: "כש

 השלטון באיזו ארץ שהיא אינו חוקי, כשהוא נהפך ; לשלטון דיכוי ועריצות, זכותם של אזרחיה - יתר על כן: חובתם היא - להלחם בשלטון כזה ולהפילו. זאת עושה ויעשה הנוער העברי עד שהסתלקו מן הארץ הזאת ווותמסרוה לבעליה החוקיים, לעם ישראל !"

 מבחינה מוסרית עשו דבריו ועמידתו הגאה רושם אדיר בארץ ובכל העולם התרבותי, אך בית-הדין עשה , את שלו לפי חוקיו ודן את גרונר למות, ובתאריך 25.1.47 אישר מפקד הצבא הבריטי בארץ את גזר הדין- אצ"ל עשה מאמצים כבירים להציל את חייו. בתל-אביב חטפו שופט בריטי ובירושלים חטפו סוכן-אינטליג'נס בריטי בתור בני-ערובה והודיעו, שהללו יומתו באם הבריטים ירצחו את "השבוי גרונר". בינתים נעשו השתדלויות צבוריות מצד אישים חשוכים בישוב, באמתלה "למנוע זעזועים בכל הארץ" והשלטון נענה להם ודחה את ביצוע גזר-הדין לזמן בלתי-מוגבל, כדי לתת שהות לפנות בערעור אל מועצת המלך ובדרך זו יוכל השלטון להסוג בכבוד ולהשתחרר מהחובה להמית את <persName>גרונר</persName> , שקיבל בכל העולם פרסום אוהד ומוקיר מאד. החלו שידולים ממושכים מצד הרבנות הראשית ומוסדות ועסקנים להשפיע על <persName>גרונר</persName> שיסכים לחתום על בקשת ערעור למועצת המלך, והוא, האחד נגד הרבים, עמד בסירובו, באשר בחתימה כזו היה מכיר בסמכות השיפוט של הכתר הבריטי על אזרח ישראלי בארץ-ישראל, והוא העדיף להקריב את חייו מאשר לחתום על הכרה כזו, ודבר זה הגדיל עוד יותר את המתיחות בעולם והפגין את עמידת עם ישראל כצד, כיריב משפטי לבריטניה בתביעת הריבונות על הארץ.<persName> וינסטון צ'רצ'יל</persName> , ראש האופוזיציה השמרנית בבית הנבחרים הבריטי בימים ההם, אכן הדגיש בשאילתתו את הצד הגרוטסקי הזה של הענין, שהאימפריה עומדת במשא ומתן עם אסיר נדון שבידה כמו עם צד שוה לה, ואמר, שבמקום לעמוד באיכבוד כזה היה מעדיף להחזיר לארגון האומות את המנדט ולהסתלק מן הארץ. דודו של <persName>גרונר</persName> , תושב ארה''ב, אמנם הגיש בקשת ערעור למועצת המלך בלונדון, אך זו לא יכלה לקבל ערעור מאת אדם שאינו צד במשפט. ראש עירית תל-אביב מר <persName>ישראל רוקח</persName> פנה בערעור נוסף לבית הדין העליון בירושלים, אך מהטעם האמור לא היה אפשר לקבל גם ערעור זה. נעשו השתדלויות נוספות למען חנינה, אך סירובו המתמיד והאיתן של<persName> גרונר</persName> לתת בכתב את שמו למסמכים כאלה חסם בפני השלטונות הבריטיים כל דרך לנסיגה בכבוד ואילץ אותם "לרצוח שבוי מלחמה" או להסתלק מהארץ - בעצת צ'רצ'יל.

 השלטונות בחרו בדרך הנוחה והזולה, והעבירו בחשאי את<persName> גרונר</persName> ועוד שלשה חברי אצ"ל, שנדונו למות על מיבצעים אחרים, מכלא ירושלים לכלא עכו, ובחשכת הלילה, בהפתעה גמורה, בלי וידוי ובלי פרידה מהמשפחות הובלו ארבעתם בזה אחר זה לחדר התליה. כששירת "התקוה" בפיהם ונהרגו אור ליום כ"ו ניסן תש"ז (16.4.47), ולפי צו השלטון הובלו גופותיהם לקבורה כצפת.


 הונצח זכרו של הגבור בקריאת מושב "נוה גרונר" שליד גדרה על שמו, ובאגדרטה אמנותית שהוקמה מול משטרת רמת גן.

</p></div>
         <div type="bibliogrphy">
            <listBibl>
<bibl>Volume: #7 ,Page: 2842 ,URL: http://www.tidhar.tourolib.org/tidhar/view/7/2842</bibl><bibl>Volume: #7 ,Page: 2843 ,URL: http://www.tidhar.tourolib.org/tidhar/view/7/2843</bibl>
<bibl>Volume: #7 ,Page: 2844 ,URL: http://www.tidhar.tourolib.org/tidhar/view/7/2844</bibl>
<bibl>Volume: #7 ,Page: 2845 ,URL: http://www.tidhar.tourolib.org/tidhar/view/7/2845</bibl>
            </listBibl>
         </div>
      </body>
  </text>
</TEI>
