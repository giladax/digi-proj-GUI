<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 321 ,URL: http://www.tidhar.tourolib.org/tidhar/view/1/321</bibl><bibl>Volume: #1 ,Page: 322 ,URL: http://www.tidhar.tourolib.org/tidhar/view/1/322</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דב בר שליפיאן (דב"ש)</persName>

</head>
         <div><p> נולד במינסק, רוסיה, ו' אדר תר"כ (1860), לאביו משה. למד בחדר ובישיבה והשתלם באופן פרטי בחשבון ובמתימטיקה וכשגדל עסק בהוראת המקצועות הללו. בהיותו מנאמני חובבי ציון הגה תכניות להחיש את עליתם והתנחלותם של יהודי רוסיה בארץ-ישראל, ובשנת תרנ"א, היא שנת העליה הגדולה בתקופה ההיא, כשגברה ההתענינות כלפי ארץ-ישראל בין יהודי רוסיה, פרסם בעתונות העברית (בחתימת דב"ש, ראשי-תיבות של שמו) תכנית מבוססת על חישובים מתימיטיים, שלפיה יוכלו אלף יהודים לבוא אל המנוחה ואל הנחלה בארץ האבות על ידי פעולה מלוכדת. לפי תכניתו צריכים אלף החברים להכניס במשך חמש שנים רצופות 40 רובל בכל שנה, בכסף זה יקנו אדמה מארץ, יטעו בה 15.000 גפנים בכרם בן 50 דונם, וכן יטעו עצי זית ועצי-פרי אחרים, וירכשו ויכינו גם שטח מתאים למשק פלחה, ולאחר שמונה שנים יהיה מוכן לכל חבר בית ומשק מפרנס. התכנית נתקבלה על דעת רבים ולהגשמתה נוסדה במינסק "אגודת האלף", שגם <persName>משה ליב</persName> <persName>לילינבלום</persName> הצטרף אליה, ולמראה הצלחתה ברכישת לב הקהל נוסדו כדוגמתה גם בערים אחרות ברוסיה אגודות על ידי חובבי ציון.

 מטעם אגודת-האלף המינסקאית באו ארצה דב"ש והאגרונום<persName> חפץ </persName> ובקשו לרכוש קרקע מתאים באמצעות פקידות <persName>הבארון רוטשילד</persName> . באותו הזמן קנה מר<persName> יהושע</persName> <persName>אוסוביצקי,</persName> מנהל הפקידות בגליל העליון, אחוזת נחלה בעין זיתים, ליד צפת, בשביל אגודת-מתנחלים שנוסדה ברומניה ביזמתו ובפעולתו של ר'<persName> דוד שוב</persName> , וכשויתר


 ר' דוד על האדמה הזאת בלי לבקש פיצויים ויסד במקומה את משמר הירדן, הציע אוסוביצקי את אדמת עיןזיתים לשליחי האגודה המינסקאית. אגרונומים מצאו את האדמה מתאימה למטעי גפנים, ודב"ש החל לעבוד בה בשביל "אגודת האלף''. הוקמו שלשה בתים וניטעו גפנים, והמשיכו בעבודה בניגוד לאזהרותיו של דב"ש, שהרגיש כי משהו אינו בסדר, ובלי להתחשב בהוראותיו של האגרונום<persName> ברגין</persName> . השמועות על התקדמות העבודה עוררו ששון ושמחה בחוגי חובבי ציון ברוסיה, אך לאחר שנתים נתגלה שהשמחה היתה מוקדמת. שרשי הגפנים שניטעו באדמה הפוריה הגיעו לשכבת אבן-סיד אשר תחתיה, ומאחר שלא יכלו לינוק לשד-מחיה כפי הצורך, נבלו הגפנים וכספי האגודה אבדו. דב"ש יצא לחו"ל והרעיש את העולם היהודי בקובלנותיו על פקידות הבארון שדימתה אותו. הפקידות ניסתה להציל את כבודה והמשיכה במפעל הנטיעה בעין-זיתים בהנהלה עצמית, ובסוף הושיבה 12 משפחות על הקרקע שנועד לאלף. הגפנים הוחלפו בזיתים והמקום עבר דרך גלגולים רבים עד שבזמן האחרון נתחדש בו הישוב, ודב"ש התהלך קודר ועצוב על תכניתו הגדולה שירדה לטמיון.

 כעבור כמה שנים חזר ארצה, והתמסד לשרת את הישוב בעבודה חינוכית, שפעל בה לפני תכניתו הגרולה. יסד בראשון לציון גימנסיה באולם בית-העם, שבאו אליה תלמידים גם מנס ציונה ומרחובות. המורים ההאשונים שעזרו על ידו היו<persName> ש. שריאר</persName> וד"ר<persName> א. רינאי.</persName> גם בתל-אביב יסד את הגימנסיה "נורדיה". העמיד תלמידים למאות ונודע כפדגוג מסור ומצוין.

 נפטר בראשון לציון, כ"ה טבת תר"ץ.

</p></div>
         <div type="bibliogrphy">
            <listBibl>
<bibl>Volume: #1 ,Page: 321 ,URL: http://www.tidhar.tourolib.org/tidhar/view/1/321</bibl><bibl>Volume: #1 ,Page: 322 ,URL: http://www.tidhar.tourolib.org/tidhar/view/1/322</bibl>
            </listBibl>
         </div>
      </body>
  </text>
</TEI>
