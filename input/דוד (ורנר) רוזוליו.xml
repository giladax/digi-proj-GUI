<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3063 ,URL: http://www.tidhar.tourolib.org/tidhar/view/8/3063</bibl><bibl>Volume: #8 ,Page: 3064 ,URL: http://www.tidhar.tourolib.org/tidhar/view/8/3064</bibl>
<bibl>Volume: #8 ,Page: 3065 ,URL: http://www.tidhar.tourolib.org/tidhar/view/8/3065</bibl>
<bibl>Volume: #8 ,Page: 3066 ,URL: http://www.tidhar.tourolib.org/tidhar/view/8/3066</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד (ורנר) רוזוליו</persName>

</head>
         <div><p> נולד בתשרי תרנ"ט (11.10.1898) בברלין שבגרמניה.

 לאביו<persName> משה אברהם </persName> (לפי המשוער היגרו אבותיו לפני דורות לברודי שבגליציה, ומשם יצא הוא בנעוריו לגרמניה והגיע למעמד מנהל חברת ביטוח) ולאמו <persName>קלארה</persName> בת <persName>משה </persName> (מוריץ) <persName>זאלינג.</persName> (שניהם עלו ארצה ב-1933 ונפטרו כאן).

 בהיותו תלמיד גימנסיה ריאלית הצטרף בשנת 1914 לתנועת הנוער הציוני "תכלת-לבן" (בלאו-וייס), והגיע בה למעמד מדריך ואח"כ חבר ההנהלה הארצית. משגמר את הגימנסיה ב-1916 נרשם כחבר בהסתדרות הציונית ובקורפורציה של הסטודנטים הציוניים ק. י. פ. (לאחר שנים רבות כשחברי ק. י. פ. שעלו ארצה חידשו כאן את ארגונם - מנוער, נבחר בו ב-1935 לחבר הנשיאות,

 ב-1936 לנשיא ומ-1938 ואילך לחבר המועצה). בראשית 1917 גוייס לשירות בצבא הגרמני, השתתף במלחמת העולם הראשונה ונפצע בחזית צרפת. עם שחרורו מן הצבא, בראשית 1919, החל ללמוד חקלאות, במעשה ובעיון (במטרה להשתמש בידיעותיו בארץ-ישראל), עבר שנתיים של הכשרה חקלאית מעשית בגרמניה ובטירול הדרומית שסופחה במוצאי המלחמה לאיטליה, משום שהאקלים והצומח שם דומים במידה מרובה לאותם שבארץ ישראל; בין שתי שנות ההכשרה המעשית, ב-1920, רכש לו תואר "דיפלום אגרונום", בבית הספר הגבוה לחקלאות של אוניברסיטת ברלין. ב-1918 הצטרף למפלגת "הפועל הצעיר" והשתייך לחוג שהתרכז מסביב <persName>לחיים ארלוזורוב,</persName> והתמיד בחברתו במפלגה זו בגרמניה ואח"כ בארץ, עד שנכנס עמה ב-1930 לאיחוד המפלגות, שנקרא מאז והלאה "מפלגת פועלי ארץ-ישראל", ובשנים 1922-1920 היה חבר הנהלת "החלוץ" בגרמניה.

 ב-1922 נשא לאשה את<persName> דורה</persName> (גמרה את חוק לימודיה כגננת ומורה למוסיקה בגרמניה ומשמשת מאז עליתם ארצה מורה למוסיקה, פסנתר וחליל, לילדים ומורה לחנוך מוסיקלי למורים: למדה במשך הזמן בסמינר לקבוצים; במדרשה למורי מוסיקה, בקורסים פדגוגיים בבית ברל וליד הקונסרבטוריה הירושלמית ; חיברה ספרים לנגינה בחליל סופרן ואלט) בת <persName>שאול ולאסקה</persName> <persName>ארלוזורוב</persName> (אחותו של ד''ר<persName> חיים ארלוזורוב </persName> (ראה כרך ה', עמוד 2082).

 באותה שנה עלו ארצה בקבוצה של כ-30 איש מגרמניה, שאמרו להתישב יחד על הקרקע. משלא ניתנה להם אדמה התפזרו איש לעברו, והוא עבד כפועל בפרדסי פתח תקוה, במטע הבננות בדגניה, בפלחה ביבנאל, בעבודת בנין בתל-אביב.

 ב-1925 נתמנה למזכיר תחנת-הנסיון החקלאי של ההנהלה הציונית (הסוכנות היהודית) בתל-אביב וברחובות (כעת המכון הממשלתי לחקר החקלאות ברחובות).

 ב-1935 וב-1937 עבר את הבחינות באגודת החשבונאים המאושרים והמאוגדים בלונדון ונתקבל כחבר בה, קיבל רשיון לעסוק בארץ במקצוע של רואה חשבון מוסמך, ומ-1935 עבד במקצוע זה בפרקטיקה פרטית בתל-אביב, ב-1949 נתמנה למנהל האגף לבקורת ופיקוח של משרד הבטחון, בראשית 1950 נתמנה ליועץ ראשי למבקר המדינה, מנהל האגף לבקורת מערכת הבטחון וממונה על בקורת האיגודים במשרד מבקר המדינה, ובראשית 1954 נתמנה לנציב המנגנון הממשלתי ושינה את התואר ל"נציב שרות המדינה", ובתפקידו זה הוא מפקח על כל פרטי ההרכב של עובדי המדינה בכל השרותים ובכל הדרגות, על סדרי שכר לעובדי מדינה, סדרי קבלת עובדים, העלאתם בדרגה, העברתם מתפקיד לתפקיד וממשרד למשרד, פיטורים, התפטרויות, פרישה לפנסיה - שהכל יעשה לפי דרישות החוקים וסדרי התקן ובגבולות התקציבים. כן שוקד הוא על שיפור השרות והעלאת רמתו, השתלמות הפקידים בכושר ובידיעות וביחסים לתפקידים ולענינים ולקהל הנזקקים להם, וכן על שיפור מעמדם החמרי של עובדי המדינה.


 זה שנים רבות מרצה מפעם לפעם בחוגים וקבוצות לימוד מקצועיים שונים על נושאים מקצועיים שונים. יסד בבית-הספר הגבוה למשפט וכלכלה בתל-אביב את המכון ללימודי בקורת חשבונות, הרצה בו בקביעות על בקורת חשבונות, בעבר היה דיקן המכון וחבר הנשיאות האקדמאית של בית-הספר. כן משמש הוא זה שנים רבות חבר להוראה בפקולטה לחקלאות של האוניברסיטה העברית, וגם כעת נוסע פעם בשבוע מירושלים לרחובות ונושא בפקולטה זו את הרצאותיו על הנהלת חשבונות חקלאית. מארגן בקשר עם האוניברסיטה העברית ובדרכים אחרות קורסים להשתלמות בשביל פקידי המדינה, ואף הוא עצמו מרצה בהם מפעם לפעם בעניני מינהל ושיטות עבודה.

 כחובב ויודע מוסיקה מנעוריו התלונן פעם ב-1925 על הרמה הדילטנטית של הבקורת המוסיקלית בארץ והוצע לו להראות דוגמה לבקורת ראויה לשמה, ומאז הוא כותב בקביעות את הרשימות המוסיקליות "על הנגינות" ב"הארץ", וכ-12 שנה (1942-1930) שימש מבקר מוסיקלי גם ב"פלסטיין פוסט".

 כנציג מישראל השתתף ב-1951 בועידת שלחן עגול של המכון הבינלאומי למדעי המינהל בניצה ובמונטה קארלו, וב-1953 כנציג הממשלה וראש המשלחת הישראלית בקונגרס הבינלאומי למדעי המינהל באיסטנבול, ולפי הזמנת ארגון האומות המאוחדות השתתף בסמינריון על בעיות מינהל צבורי שנערך אז באיסטנבול מטעם האו"ם. כן יצא בראש המשלחת הישראלית לקונגרס הבינלאומי למדע המינהל במדריד (ספרד) בספטמבר 1956.

 בכל ההופעות הללו השתתף בויכוחים והרצאה על הנושאים שנדונו בהן: בעיות כלכליות ומינהליות, ניהול מנגנון צבורי, חברות ממשלתיות ותקציב ממשלתי, בקורת המדינה, מיבדק פנימי, ארגון מוסדות ממשלתיים, עניני ארגון ויעילות.

 משתתף בחיים הצבוריים כאח בלשכת ביאליק של מיסדר בני ברית, חבר ועד מועדון בארי, יו"ר ועד ההורים של גימנסיה רחביה, חבר אגודת רואי חשבון מוסמכים ומבקרים בישראל מאז 1937 (ב-1952-1942 חבר הועד וב-1947-1944 מזכיר האגודה), חבר אגודת מורים אוניברסיטאיים בחשבונאות במנצ'סטר (אנגליה), חבר האיגוד הבינלאומי הפיסקאלי, חבר המכון הבינלאומי למדעי המינהל בבריסל (חבר הועדה של המכון לפרקטיקה מינהלית ונשיא הסניף הישראלי של המכון), חבר הועדה לתיקון חוק החברות (מטעם משרד המשפטים) 1952-1949, חבר הועדה הממשלתית לנתינת רשיונות למבקרי חשבון מוסמכים 1955-1953, חבר מערכת "המינהל". השתתף בהגנה בעת מהומות 1929 ומ-1942 ואילך חבר ההגנה ואח"כ חבר ארגון ותיקי ההגנה, ובשנים 1945-1938 היה מפקד גדוד ומפקד אזור במשמר האזרחי בתל-אביב.

 פירסם בעתונות היומית ובכתבי-עת מקצועיים מאמרים בעניני חשבונאות ובקורת חשבונות ומינהל צבורי,

 תקציר הרצאותיו בבית-הספר למשפט ולכלכלה, חוברת "הנהלה וחשבונות באגודות שיכון", ואת הספרים "מס הכנסה בארץ-ישראל" (ירושלים 1944) ו"מס הכנסה בישראל" (תל-אביב 1948) (שניהם ביחד עם עוה"ד ד"ר <persName>קלימובסקי)</persName> . מכין לדפוס ספר על בקורת חשבונות.

 צאצאיו: <persName>שאול</persName> (סגן מפקח מחוז המרכז של משטרת ישראל ברמלה),<persName> דניאל </persName> (מורה, חבר קיבוץ כברי), <persName>נועה</persName> <persName>הלה </persName> (בוגרת גימנסיה רחביה בירושלים).

</p></div>
         <div type="bibliogrphy">
            <listBibl>
<bibl>Volume: #8 ,Page: 3063 ,URL: http://www.tidhar.tourolib.org/tidhar/view/8/3063</bibl><bibl>Volume: #8 ,Page: 3064 ,URL: http://www.tidhar.tourolib.org/tidhar/view/8/3064</bibl>
<bibl>Volume: #8 ,Page: 3065 ,URL: http://www.tidhar.tourolib.org/tidhar/view/8/3065</bibl>
<bibl>Volume: #8 ,Page: 3066 ,URL: http://www.tidhar.tourolib.org/tidhar/view/8/3066</bibl>
            </listBibl>
         </div>
      </body>
  </text>
</TEI>
