<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 846 ,URL: http://www.tidhar.tourolib.org/tidhar/view/2/846</bibl><bibl>Volume: #2 ,Page: 847 ,URL: http://www.tidhar.tourolib.org/tidhar/view/2/847</bibl>
<bibl>Volume: #2 ,Page: 848 ,URL: http://www.tidhar.tourolib.org/tidhar/view/2/848</bibl>
<bibl>Volume: #2 ,Page: 849 ,URL: http://www.tidhar.tourolib.org/tidhar/view/2/849</bibl>
<bibl>Volume: #2 ,Page: 850 ,URL: http://www.tidhar.tourolib.org/tidhar/view/2/850</bibl>
<bibl>Volume: #2 ,Page: 851 ,URL: http://www.tidhar.tourolib.org/tidhar/view/2/851</bibl>
<bibl>Volume: #2 ,Page: 852 ,URL: http://www.tidhar.tourolib.org/tidhar/view/2/852</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד אידלסון</persName>

</head>
         <div><p> נולד בניקולייב, פלך חרסון (אוקראינה), בט' באייר תרנ"א (1891), לאביו יהושע (מחסידי חב"ד החשובים) ולאמו חיה לבית רבינוביץ. קבל חנוך מסורתי ותורני בחדרים ובישיבה חבד"ית עד גיל 13; השתלם בלמודי חול, נבחן בגמנסיה הממשלתית וקבל תעודה של 5 כתות. הצטרף לאגודת "צעירי ציון" שבראשה עמדו המורים פ. אוורבוך, אברהם הלוי, י. דושמן ופולני ועם פרוץ הפרעות בשנת 1905 היה פעיל בהגנה העצמית מטעם צ. צ. נתפס על ידי המשטרה עם נשק בידו, הצליח להתחמק ולהתחבא מעין השלטונות ועלה לא"י בי"ג אדר תרס"ו, בהיותו בן 15.

 עבד במקוה ישראל, בקטיף עצי השטה בשביל ביח"ר לבושם של קרינקין, אח"כ במגהצה "מודרנית" של ברונשטין ביפו.

 לפי המלצת המורה מ. אזרחי נתקבל כתלמיד בבית המדרש למורים של "עזרה" בירושלים.

 היה חבר בקומונה הראשונה לכלכלה משותפת מהכנסות דלות של 4 תלמידי בית-המדרש למורים (ד. אידלסון, יהודה רון-פולני, נחום ירושלמי, מאיר שיף), 4 תלמידי "בצלאל", (ראובן ליפשיץ, יעקב קנטרוביץ, קרטקו, מרדכי קליין) וסתתים אחדים (גד אב-גדורוב, משה אינגברמן, אלכסנדר זייד, שמואל לוי, זלמן אסושקין).

 מעון הקומונה (מקודם באחד הבתים בשכונת הבוכרים ואח"כ בצריף קטן בחצר כנסיית החבשים) שמש מרכז לאספות ופגישות לפועלים ולהחדרת הלשון והתרבות העברית בין תלמידי הישיבות בירושלים.

 הוא התמסר במיוחד להספקת ספרים עברים וחומר קריאה לבחורי הישיבה.

 היה בין הראשונים שהכריזו על מלחמת העברית בבתי-הספר של "עזרה" בירושלים. השתתף ביחד עם א. ילין, נ. ירושלמי, מ. רון-פולני ומ. שיף בעריכת העתון "הצרצר", שעורר את תלמידי הסמינר למרד, למלחמה בשפות הזרות ולמען הלשון העברית בסמינר. כעונש על פעולות אלה נענשה כתת המחזור כולה וגם הוא בתוכם לשלילת תעודת הגמר ולא נתקבלו להוראה בבתי הספר של "עזרה".

 בתרע"א נבחן באמצעותו של מרכז הסתדרות המורים ונתקבל למורה בבי"ס של יק"א במושבה שפיה ליד זכרון-יעקב.

 בראשית תרע"ג נסע לאירופה והשתלם באוניברסיטאות ציריך וברלין בפדגוגיה ופסיכולוגיה.

 עם פרוץ המלחמה העולמית הראשונה חזר לא"י ועם כניסת טורקיה למלחמה התעתמן בכדי להשאר בארץ. נאסר ע"י הטורקים ועמד להגרש מהארץ. בעזרתו של משה שלוש הצליח להשתחרר. שמו פורסם ברשימה "השחורה" של המתיצבים לצבא הטורקי.


 בשנת תרע"ה עבר למושבה הר-טוב ושמש כמורה בבית הספר המקומי כ-4 שנים. פיתח בו שיטה מיוחדת להוראת קריאה וכתיבה וחשבון למתחילים. עם התקרבות החזית להר-טוב נאסר ע"י הטורקים כחשוד ברגול לטובת הבריטים והובל לירושלים. בעזרתו של מוכתר הר-טוב י. לוי עלה בידו לברוח מבית הסוהר בלילה האחרון לפני שהובלו האסירים לדמשק.

 בתרע"ט, אחרי הכבוש נתקבל למורה בבית הספר לבנות בנוה-צדק בהנהלתו של מר י. יחיאלי ולימד בו 5 שנים מכתה א' עד ו' לפי שיטתו המיוחדת. השתתף כחבר הועדה לתכנית הלמודים בבי"ס העממי מטעם ועד החנוך וכן הדריך את תלמידות הסמינר בהוראה.

 בתרפ"ב פתח יחד עם חברו י. פולני "גן ילדים עמלני פרטי" בתל-אביב והרצה באספה כללית של מורי א"י בירושלים על "שיטת בית הספר העמלני". מסיבות כספיות נסגר המוסד בתרפ"ג.

 ערך והוציא ירחון פדגוגי "החנוך החדש" שהופיעו ממנו 2 חוברות (וינה, אוקטובר ודצמבר 1922).

 בתרס"ד נסה שנית ופתח עם י. פולני את <persName>"בית</persName> <persName>החנוך הראשון בא"י"</persName> .

 בתרפ"ה ארגן ויסד את "חברת הילדים", הראשונה בקבוצים, בבית אלפא ונהל את המוסד עד תרפ"ט.

 יצא לשם השתלמות נוספת בשטות המודרניות של החנוך וההוראה, לארצות מערב אירופה ובקר שם חצי שנה - ושלושה חדשים ברוסיה הסוביטית, ובעזרתה של קרופסקיה, אשתו של ו. לנין, הקומיסר לעניני חנוך ("נרקומפרוס") ניתנה לו אפשרות לבקר את מוסדות החנוך החשובים ביותר ברוסיה הסוביטית וביניהם את תחנת הנסיון הפדגוגית העיונית של הפרופ' שצקי והתענין במיוחד בחנוך הילדים העזובים. את תוצאות בקוריו אלה פרסם ב"הד החנוך" וב"אפקים".

 המשיך לעבוד בהוראה בבית הספר לדוגמא ובכתות הדרכה לסמינר. ב-1932 נשא לאשה את אסתר בת צבי כהן בברלין מילידי דובלין. ב-1933 השתלם בפקולטה פסיכולוגית לטיפול בילדים קשי חנוך בברלין. עשה את שנת העבודה המעשית וקבל סמכות לטפל בילדים ונוער נוירוטיים ועזובים מטעם המכון הפסיכואנליטי בברלין.

 בשנת 1935 נתקבל כחבר בחברה הפסיכואנליטית בא"י.

 ב-1934 נכנס לעבודה במחלקה לטפול בילד שע"י עירית תל-אביב. ביזמתו נוסדו: המועדון לנערים עוברי חוק, <persName>המעון העירוני לנערים עובדים</persName> . סעיפי הפעולה : טפול בילדים בגיל ביה"ס, מועדונים לילדים, לנערים ולנערות, מעון עירוני, מעון לילדים בהדר, מעון לנערים בהר-טוב, בית הנוער, בית הנערה, בתי מלאכה ללמוד מקצועי, סדור ילדים במוסדות חנוך ואצל משפחות, סדור קבוצות להכשרה במושבות, מושבים וקבוצים. התמחה במיוחד בבדיקה פסיכולוגית של

 ילדים ונוער. פתח בעבודה מונעת בעיר בין ילדים ונוער ושכלל את הפעולה בבתי הספר ובילדי הרחוב.

 מתרצ"ו משמש כמפקח פדגוגי ומאפריל 1946 ועד 1.8.47 כמ"מ המנהל של המחלקה הסוציאלית. משתתף במאמרים בעתונות החנוכית: "הד החנוך", "אפקים", "החנוך", "היגיינה רוחנית", "דבר".

 נחשב כמומחה ראשון בארץ להיילפדגוגיה. משתתף באפן פעיל בחברה להיגיינה רוחנית. בנו: <persName>עוזי</persName> .

</p>
<p>

 תוספות: 

 נפטר בוינה, י''ד תשרי תשט''ו (11.10.54) והובא לקבורה בתל-אביב (ראה כרך ב', עמוד 851)

</p></div>
         <div type="bibliogrphy">
            <listBibl>
<bibl>Volume: #2 ,Page: 846 ,URL: http://www.tidhar.tourolib.org/tidhar/view/2/846</bibl><bibl>Volume: #2 ,Page: 847 ,URL: http://www.tidhar.tourolib.org/tidhar/view/2/847</bibl>
<bibl>Volume: #2 ,Page: 848 ,URL: http://www.tidhar.tourolib.org/tidhar/view/2/848</bibl>
<bibl>Volume: #2 ,Page: 849 ,URL: http://www.tidhar.tourolib.org/tidhar/view/2/849</bibl>
<bibl>Volume: #2 ,Page: 850 ,URL: http://www.tidhar.tourolib.org/tidhar/view/2/850</bibl>
<bibl>Volume: #2 ,Page: 851 ,URL: http://www.tidhar.tourolib.org/tidhar/view/2/851</bibl>
<bibl>Volume: #2 ,Page: 852 ,URL: http://www.tidhar.tourolib.org/tidhar/view/2/852</bibl>
            <bibl>Volume: #6 ,Page: 2716 ,URL: http://www.tidhar.tourolib.org/tidhar/view/6/2716</bibl></listBibl>
         </div>
      </body>
  </text>
</TEI>
