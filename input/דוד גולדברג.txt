דוד גולדברג

Volume: #9 ,Page: 3315 ,URL: http://www.tidhar.tourolib.org/tidhar/view/9/3315

 תוספות: 

 נולד בפינסק (כעת פולין) בשנת תרכ"ג (1863). לאביו שמעיה גולדברג ולאמו הינדה רבקה.

 קיבל חינוך מסורתי.

 בשנת תרמ"ה (1885) עלה לארץ.

 עבד בחקלאות בפתח-תקוה, אח"כ נתקבל כאחד התלמידים הראשונים בבית הספר החקלאי לפועלים שיסד הברון אדמונד דה-רוטשילד  בזכרון-יעקב.

 נשא לאשה את פרידה זיסל  בת אהרן דב שטיינהרד.

 במשך שלוש שנים למד את עבודות הכרם והפלחה לסוגיהם.

 עבר אח"כ למושבה בת-שלמה והתנחל שם.

 עם ייסוד מנחמיה היה מראשוניה והתנחל שם.

 נפטר במנחמיה מקדחת צהובה, בכ"ג אדר תרס"ה (28.3.1905).

 בנותיו : חנה יהודית אשת ליב שטרנברג, מלכה אשת יוסף ירקוני.

Volume: #12 ,Page: 4038 ,URL: http://www.tidhar.tourolib.org/tidhar/view/12/4038

 תוספות: 

 נולד בפתח תקוה, כ"ז אדר תרס"ח (28.3.1908). לאביו יצחק ( ראה את הערך שלו בכרך זה) ולאמו זלדה בת אברהם אבא למפרט , מהמתיישבים הראשונים בפתח-תקוה.

 קיבל חינוך מסורתי בתלמוד-תורה ובבי"ס פיק"א במושבה.

 היה פעיל באירגוני הנוער במושבה.

 היה בין הראשונים שהתנדבו לפי צו המוסדות הלאומיים לגדוד העברי 40 R.F. הישראלי בצבא ה


 בריטי בסוף מלחמת העולם הראשונה, במטרה לעזור לאנגלים בכיבוש א"י.

 בשנת 1928 מצטרף להגנה ונוטל בה חלק פעיל כמפקד כל השנים עד הקמת המדינה. בעיקר התמסר בשטח הפעולות של הכנופיות הערביות, היות ושלט בשפתם, וע"י קשריו אתם היה משיג ידיעות שהיה מעביר אותן למרכז ההגנה.

 בשנת 1932 נשא לאשה את טניה (יונינה) בת חיים ורחל ברלין , מפוניביץ (ליטה), שעלתה לארץ כחלוצה, חניכת השומר הצעיר.

 ב-1942 נדרש ע"י ההגנה והמועצה המקומית במושבה, להיות נציג ההגנה בשרות הכיבוי "מכביאש" במושבה, וזה מתוך הצורך לפעולות מיוחדות שנעשו במטרה להסוואתם של אנשי הבטחת בשטח הבטחוני והעליה הבלתי ליגאלית.

 בשנת 1948 הוטל עליו מטעם ההגנה תפקיד נוסף, כאחראי לשמירה מסביב למושבה, פעולות שנמשכו עד פריצת המצור וכיבוש השטחים מסביב למושבה.

 מתחילת 1949 משמש כמפקד שירות הכיבוי, ומ1960, לאחר שנתקבל חוק הכבאות, שכוללים נוסף למושבה עוד 28 ישובים (הכוללים כ-150 אלף נפשות, ושלוש מאות אלף דונם אדמה לתעשיה ומלאכה, חקלאות ויערות).

 דוגל: כל המציל נפש אחת מישראל... הוא מילא תפקידו בנאמנות ומסירות.

 צאצאיו: אופריה אשת אלי רהט; חיים .

Volume: #19 ,Page: 5601 ,URL: http://www.tidhar.tourolib.org/tidhar/view/19/5601
