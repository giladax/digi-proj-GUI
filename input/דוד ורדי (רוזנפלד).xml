<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1440 ,URL: http://www.tidhar.tourolib.org/tidhar/view/3/1440</bibl><bibl>Volume: #3 ,Page: 1441 ,URL: http://www.tidhar.tourolib.org/tidhar/view/3/1441</bibl>
<bibl>Volume: #3 ,Page: 1442 ,URL: http://www.tidhar.tourolib.org/tidhar/view/3/1442</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד ורדי (רוזנפלד)</persName>

</head>
         <div><p> נולד בוולוצ'יסק, פלך ווהלין (אוקראינה), בחודש אב תרנ"ג (13.7.1893), לאביו<persName> חיים </persName> בן <persName>דוב-בר רוזנפלד</persName> (סוחר תבואות) ולאמו גיטל בת ר' <persName>אברהם קרוטי.</persName>

 למד בחדרים, מפי מורה "עברית בעברית", ב"חדר מתוקן", רכש ידיעות בתנ"ך, תלמוד, פוסקים וספרות עברית חדשה, קרא עתונים עבריים שמצא לו בבית אחד הציונים ובעיירה וכשנודע לו מתוך "העולם" על קיומה של גימנסיה עברית בשם "הרצליה" ביפו, נתעורר בו הרצון ללמוד בה. אביו

 התנגד בתוקף, אך אמו ואבי-אביו עודדוהו. כדי להכין לו כסף להוצאות הדרך נתן שיעורים בעברית למבוגרים בסטארו-קונסטאנטין, עיר מגורי הסבא, ובינתים למד שם תלמוד וחושן-משפט וחיבר מלון למלות קשות שבתלמוד. כשנצטבר לו צרור הכסף עבר את הגבול ליד עיר-הולדתו לגליציה ומשם עלה לארץ דרך וינה-טריאסט. באניה נזדמן עם הזואולוג <persName>י. אהרוני,</persName> וזה הגדיל לחבב עליו את הארץ בסיפוריו על פלאותיה.

 בסוף קיץ תרס"ט הגיע ארצה ומיד נכנם לגימנסיה העברית שהחלה בבנינה שבשכונת "אחוזת בית" (היא תל-אביב בראשיתה) והמנהל ד"ר <persName>חיים בוגרשוב</persName> קיבלו בסבר פנים יפות ונתן לו מורים מבין התלמידים הקשישים<persName> (אליהו גולומב, דב הוז ונעמן ברמן</persName> מוולקוביסק) שיכשירוהו לכניסה למחלקה הרביעית.

 עוד מילדותו נתגלתה בו נטיה למשחק, לחיקויים ולמימיקה, ולספר לחבריו סיפורים דמיוניים, לשחק לפניהם את הדמויות שבסיפור. כשרון זה גילו בו גם חבריו שבגימנסיה ומשכוהו לפעולתם הדרמטית. הופעתו הראשונה (בתפקיד היהודי האמריקאי ב"מעבר לאוקינוס" של <persName>י. ד. ברקוביץ) </persName> זכתה להצלחה רבה. בעתון "החרות" צוין כי "כוכב דרך על שמי הבמה העברית" והגברת<persName> צינה דיזנגוף,</persName> בת עירו, שלחה לו זר פרחים. נבחר לחבר ועדת החזיונות שליד אגודת "הדור הצעיר". שיחק תפקיד במחזה של מוליאר ("גם הוא כאצילים" - כפי שנקרא אז "בעל הבית שעלה לגדולה") והוסיף לספר סיפורי דמיון ולהציג את הטפוסים שבהם וכן דמויות מחיי העיירה ומהגימנסיה. הצלם <persName>סוסקין</persName> צילם אותו באחת מדמויותיו והתמונה היתה מוצגת בחלון-ראוה במרכז השכונה, בקרבת הגימנסיה. להזמנת <persName>משה סמילנסקי </persName> השתתף כ"כשרון" בחגיגת פסח המסורתית ברחובות, ובימות החופשה היה נודד בארץ ומציג בפני הפועלים במושבות ובחוות. מוריו הד"ר <persName>חיים הררי</persName> והד"ר <persName>יוסף לוריא</persName> , מ"חובבי הבמה העברית", עודדוהו להשתלט בחו"ל באמנות התיאטרון אחרי שיסיים את הגימנסיה.

 בחופשת הקיץ ב-1912 נסע לבית הוריו, חבוש תרבוש לראשו, ובהשפעת סיפוריו מהארץ ונאומיו בקהל עלתה אתו קבוצת בחורים, שרבים מהם הש- תרשו יפה בארץ. כשנסע שוב אל הוריו בקיץ 1914 פרצה המלחמה והוריו התכוננו לעזוב את העיירה שבקרבת הגבול והחזית. בראותו שהמלחמה נמשכת ירד לאודיסה ונתקבל בחוג גדולי חבורת הסופרים שם. השתתף במסיבת יובל השמונים של "הסבא" <persName>מנדלי </persName> בביתו והקריא מתוך כתביו. גם שם נתגלה כשרונו על הבמה ומוקיריו ערכו לו נשף פומבי, בו זכה לתהלה גם בעתונות, אך שאיפתו היתה לא להסתפק בתשבחות, אלא להשתלם באמנות.

 אחרי מהפכת מרס 1917, כשגברה הפעילות הציונית והתרבותית העברית ברוסיה והחלו מדברים על יסוד "הבימה" במוסקבה, <persName>ודוד פרישמן, וח. נ. ביאליק</persName>


 שחזרו מכינוס לתרבות שהיה אז במוסקבה הציעו לו להצטרף ל"הבימה". אז עזב את האגודה הדרמטית שארגן באודיסה ויצא לסיבוב באוקראינה ובבסראביה כדי לחפש בדרכו כשרונות ל"הבימה" ומצא ורכש בוויניצה את <persName>ברוך צ'מרינסקי ונחמה ואליהו ויניאר.</persName> הגיע כאורח לועידה הציונית הכל-רוסית בפטרוגראד (פטרבורג - לנינגראד), ערך שם נשף ונפגש עם <persName>נחום צמח, </persName> מארגן "הבימה", ואחרי הועידה נסע אתו למוסקבה והצטרף לקבוצה המיסדת, שבה היו גם<persName> מ. גנסין וחנה רובינה.</persName> למד מפי <persName>ק. סטאניסלאבסקי</persName> <persName>וי. ב. ואכטאנגוב</persName> וגם מפי הבמאים <persName>מאירהולד ומצ'י</persName> <persName>דילוב</persName> והיה חבר בועדה הרג'יסורית של "הבימה" יחד עם <persName>נ. צמח ומשה הלוי.</persName> שיחק במחזות "פגע רע" לי. ד. ברקוביץ (שלמה דויד), "השרפה" לי. ל. פרץ (היהודי המריח), "היהודי הנצחי" לדויד פינסקי (אבישי, המביא בשורת חורבן בית המקדש), "הדיבוק" לש. אניסקי

 (בטלן א' והצדיק ר' עזריאל ממירופול) וזכה לבקורת טובה במאמרו של מקסים גורקי. קירב ל"הבימה" את <persName>אהרן מסקין, שבתי פרודקין, חוה יואלית</persName> (לשעבר חברתו במחלקה בגימנסיה "הרצליה", ומאז חורף 1921 חברתו בחיים, - את הקידושין סידר להם הרב הראשי<persName> יעקב מזא"ה) </persName> ועוד אחרים. במוסקבה שמע שיעורים באוניברסיטה העממית שאניאבסקי, ניהל סטודיה ליד "הבימה" והדריך תלמידים בבית-ספרו של <persName>פוגאצ'וב </persName> והציג עמהם הצגות.

 בעקב הרעב הגדול במוסקבה בימי המהפכה ועבודתו המאומצת נחלש מאד ולעצת הרופאים יצא לריפוי ממושך בברלין. אח"כ ערך סיור ונשפי ספרות עם חוה יואלית בארצות הבלטיות. בא ארצה והופיע בנשפים ובהרצאות על אמנות הבמה במושבות ובכפרים. ניסה לארגן תיאטרון אמנותי בארץ, אך השעה עוד לא היתה כשרה לכך. יצא לארצות הברית לראות את הוריו ששרדו מפרעות פטליורה באוקראינה ונשאר שם שנים אחדות. יסד סטודיה דרמטית בעברית ובאידית, ביים מחזות מאת שלום עליכם, י. ד. ברקוביץ,

 ה. סקלר וי. ז. אנוכי, ערך מסיבות "מלוה מלכה" ויצר מרכז תרבותי-אמנותי לסופרים ולאמנים יהודים בניו-יורק. להזמנת האחיות לואיסון הציג את "הדיבוק" על במה אנגלית בניו-יורק, ובעקב ההצלחה הזמינהו המנהל ל. שוברט להציג מחזה זה גם בנוארק ובשיקאגו. שיחק זמן-מה בתיאטרון הסופרים האידי. הציג באנגלית מחזה של עצמו "נדוניה של לנין" ושיחקו בו תפקידים הוא וחוה יואלית. שמע שיעורים בפוניטיקה אנגלית באוניברסיטת קולומביה בניו-יורק. ערך נשפי ספרות בעברית, אידית ואנגלית בכל רחבי ארצות הברית ובקנדה, ותוך כל הצלחותיו אלה הרגיש, כי מקומו הוא בארץ-ישראל והחליט לעלות.

 אחרי סיור בדרום אפריקה ובארצות אירופה עלה לארץ עם רעיתו ב-1935 ויסדו בתל-אביב את המדרשה לתיאטרון "חזון" לשיפור המבטא העברי ולחנך כוחות צעירים לבמות הארץ (בין מורי המדרשה היו גם ד"ר<persName> יצחק אפשטיין</persName> וד"ר<persName> חיים הררי)</persName> . ערך נשפים רבים בכל פינות הארץ. פרסם פיליטונים רשמי מסע, מאמרים על התיאטרון ורשימות על פגישות עם סופרים ועסקנים בעתונים ובכתבי-העת "דבר", "הארץ", "דואר היום", "העולם", "הדואר" (ניו-יורק), "במה", שנתון "דבר'', מאסף הסופרים, "תשע בערב", "הגה", "הד הכרמל", "הלהקה" (עתון מקצועי), "החינוך הגופני", "דבר לילדים", "דבר השבוע", סיכות" (עתון להומור וסאטירה), "קולנוע", "אונזער לעבען" (אודיסה), "אונזער וועג" (ריגה), "אפריקאנער אידישע צייטונג" (יוהניסבורג), "אידישע שטימע" (קובנה), "רוסקי גולוס" (ניו-יורק), "ייברייסקי סטודנט" (מוסקבה). ב-1947 כינס את הרשימות שכתב ב-30 שנה, מאז שהותו באודיסה, והוציאן בספר "בדרך הילוכי" (בהוצאת "מסדה"), שזכה לבקורת טובה.

 ב-1938 הצטרף שוב אל "הבימה" ושיחק בה בין השאר את התפקידים דלהלן: יפונה הרועה (ב"מיכל בת שאול" לא. אשמן), עצמון אחי יפתח ("בת יפתח" לבשוויץ), בטלן א' והצדיק ("הדיבוק"), שימלי טורוקר ("עמך" עפ"י שלום עליכם מאת י. ד. ברקוביץ), נפתלי בליזקן ("עלי כנור" עפ"י שלום עליכם), הפונדקי ("וארשה" לשלום אש), הרב ר' יוזיפל ("כתריאלים" עפ"י שלום עליכם), הקברן ("האמלט" לשכספיר), מנהל המקהלה ("אדיפוס המלך" לסופוקלס), ר' אלטר מוכר הספרים ("מזל טוב" לשלום עליכם), גדליה החסיד ("יום ולילה" לש. אניסקי), ר' שלום ("האדמה הזאת" לאשמן), ארסטיד ("בני המיניסטר"), היהודי מוכר הספרים ("בנות הנפח" לפרץ הירשביין) ועוד תפקידים במחזות מאת איבסן, צ'יכוב, דוסטויבסקי, ברגלסון, ה. לייוויק, אוסטרובסקי, מכס ברוד, סמי גרונימן ועוד. השתתף עם יואלית בקונגרסים הציונים שנערכו בפראג ובציריך. מופיע לעתים קרובות במסיבות סופרים ועתונאים בדמויות של סופרים ועסקנים ידועי-שם ומפליא לעשות בחיקוי עמידתם, נעימת דיבורם, אופן דיבורם ומהלך מחשבתם בנאומים


 שהוא נושא בשמם בהתאם לענין המדובר במסיבות, ומתבל את נאומיהם בהומור חי משלהם ומשלו.

 חבר אגודת הסופרים העברים, חבר המועצה של ארגון האמנים והיה שנים אחדות חבר הועד של אגודת העתונאים וחבר בית-הדין שלה.

 ערך נשפי ספרות ברוסיה, אוקראינה, גרמניה, ליטא, לטביה, אסטוניה, פינלנד, דניה, שבדיה, נורבגיה, אנגליה, צרפת, איטליה, צ'כוסלובקיה, שווייץ, דרום אפריקה, רודסיה, 38 מדינות של ארצות הברית, קנדה.

 ב-27 לאפריל 1948 טס עם להקת "הבימה" להצגות בניו-יורק והשתתף שם ב"הדיבוק" וב"אדיפוס המלך" והופיע בנשפי הקהק"ל ובועידה הציונית השנתית בפיטסבורג. בשובו מאמריקה בספטמבר הוזמן לגיוס-בהתנדבות להופעות בצבא ההגנה לישראל במשלטים, בבתי חולים לפצועי המלחמה, במחנות נופש, ברדיו ובמטות קרביים. בהופיעו בפני הצבא בבית ג'וברין, זמן מועט אחרי כיבוש המקום, ניתן לו התואר "אזרח-כבוד מספר א' של בית ג'וברין".

 מרבה להופיע גם בפני עולים חדשים בתכניות שהוא מחבר לצורך השעה.

</p></div>
         <div type="bibliogrphy">
            <listBibl>
<bibl>Volume: #3 ,Page: 1440 ,URL: http://www.tidhar.tourolib.org/tidhar/view/3/1440</bibl><bibl>Volume: #3 ,Page: 1441 ,URL: http://www.tidhar.tourolib.org/tidhar/view/3/1441</bibl>
<bibl>Volume: #3 ,Page: 1442 ,URL: http://www.tidhar.tourolib.org/tidhar/view/3/1442</bibl>
            </listBibl>
         </div>
      </body>
  </text>
</TEI>
