<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1416 ,URL: http://www.tidhar.tourolib.org/tidhar/view/3/1416</bibl><bibl>Volume: #3 ,Page: 1417 ,URL: http://www.tidhar.tourolib.org/tidhar/view/3/1417</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד כהן</persName>

</head>
         <div><p> נולד בכפר סלובודקה, ליד נובוגרודוק, פלך מינסק (רוסיה הלבנה), תשרי תרנ"ה (אוקטובר 1894), לאביו הרב המקובל <persName>אברהם אליעזר</persName> (היה רב בעיירות שונות בליטא ובווהלין) ולאמו <persName>רושקה</persName> בת <persName>אורי אופנהיימר.</persName> בן 11 יצא מבית הוריו, נדד ברגל דרך פולסיה ופודוליה, למד זמן-מה בישיבת דודו הרב בפרוסקורוב וכשנתים היה מורה בכפר ועובד בקילוף אגוזים. נטה אז לתנועה המהפכנית של ה"סיימיסטים". בשנתו ה-14 הביאו הסבא, לישיבת בעלי המוסר של הרב<persName> יוסף</persName> <persName>(יוזיל) הורביץ</persName> בנובהרידוק (האם של ישיבות "בית יוסף" בארץ), נמשך אל חסידי סלונים המעטים שבעיר ולימים הנוראים היה הולך ברגל אל הרבי לסלונים. אח"כ למד בישיבת וולוז'ין כשנתים, שם השתתף ביסוד חבורה ציונית ובנסיון להוציא עתון הקטוגרפי ובגלל זה גורש מהישיבה.

 עבר לוילנה והצטרף לחבורת הצעירים השואפים להשכלה והעמלים להשתלם בה תוך סבל ומחסור. כתב ופרסם רשימות באידית בעתונים ובמאסף בוילנה. במלחמת-העולם הראשונה היה מורה בגימנסיה בנובוגרודק, תחת הכיבוש הגרמני, וכתב וביים מחזות שהוצגו על-ידי להקת חובבים.

 כשנכבשה העיר בידי הבולשביקים עבר לוילנה, הצטרף ל"החלוץ" ונבחר למרכזו. נשלח כציר לועידת החלוץ ליטה בקובנה ונשאר שם כ-5 שנים והיה שם מיוצרי תנועת החלוץ וחבר פעיל במרכזה. עבד בעתון היומי האידי "די אידישע שטימע", פרסם מאמרים בעתונים אידיים באמריקה באמצעות סוכנות איט''א ופרסם גם רשימות וסיפורים בעברית בשבועונים שיצאו בקובנה. התהלך עם החלוצים ובשבתות ובחגים היה מספר להם סיפורי אגדות שנרקמו בנפשו מימי ילדותו.

 ב-1922 נשא לאשה את<persName> לובה</persName> בת <persName>שמואל גולדברג</persName> בקובנה. עסקנית ופעילה בעבודה סוציאלית לעזרת העולים.


 ב-1923 ליוה ארצה שיירה של תיירים שאורגנה ע"י מערכת העתון "די אידישע שטימע", וכשחזר פרסם סדרת מכתבים ורשימות ב"אידישע שטימע".

 ב-1924 עלה ארצה עם משפחתו. עבד כחצי שנה כפועל ב"עבודה שחורה". בתקופה זו פרסם רשימות מחיי א"י הנבנית בעתונות היהודית בליטא בשם "בן-החולות". תוך עבודתו עמד על מצבם של הנערים העובדים בני עוני, וביניהם בני עדות המזרח, ועל צרכיהם בהגנת מעמדם וזכויותיהם, ארגון וחינוך.

 התמסר לעבודה זו ומצא לו עוזרים להקמת הסתדרות הנוער העובד במסגרת הסתדרות העובדים הכללית, ומאז עומד הוא בראש הסתדרות הנוער העובד כחבר המרכז שלה ופעיל בעריכת בטאונה "במעלה" ובהוצאתו. בפעולתו זו הרבה להשתמש בסיפור האגדה כגורם חינוכי. פרסם הרבה אגדות ב"דבר", "דבר לילדים" ו"במעלה", שנאספו והוצאו בספר "אשר שמעתי וספרתי" (הוצאת "הקיבוץ המאוחד", שתי מהדורות ואף שלישית עומדת לצאת), ומאז הוסיף עוד צרור אגדות כדי למלא בהן כרך נוסף.

 היה ציר בקונגרס הציוני הי"ט. חבר הנהלת בי"ס המקצועי ע''ש מכס פיין בת"א, חבר המועצה של חברת "אורט" במדינת ישראל.

 צאצאיו: <persName>שמואל</persName> (מראשוני הפלמ"ח, סגן-אלוף בצבא ההגנה לישראל), <persName>אורי </persName> (היה חבר פלמ"ח, ממלוי השיירות לירושלים, התנדב להגנת כפר עציון בראש פלוגת פלמ"ח, נפצע קשה והוצא משם ימים אחדים לפני נפילת המקום בידי הלגיון הערבי: סרן בצבא ההגנה לישראל), <persName>רחל</persName> אשת <persName>דן פלד</persName> (חברים בקבוצת משגב-עם בגליל העליון).

</p>
<p>

 תוספות: 

 נולד בכ"ה כסלו תרנ''ו (13.12.1895) בלודז' שבפולין לאביו <persName>יעקב מנחם</persName> (חרשתן-אריגים, בן תורה ועסקן צבורי, ממשפחה שהתיחסה על השל"ה) ולאמו <persName>הינדה</persName> בת <persName>אליהו דוידוביץ.</persName> למד בחדר מתוקן, בבי"ס תיכוני ובבי"ס טכני והיה חבר באגודת "פרחי ציון", שחבריה היו חייבים ללמוד ולדבר עברית.

 בגיל 16, ב-1912, עלה ארצה מבלי שהיו לו כאן כל קרובים ומכרים, רק מכתבי המלצה הביא לשני אישים עסקנים, בתל-אביב, ומכיון שהאחד לא קיבל את פניו בחמימות שצפה לה, ויתר על מסירת המכתב השני... נסה את יכלתו בשני לילות שמירה בכרמי רחובות, ליד אחד מראשוני "השומר", ולא הצליח. עלה ירושלימה ונכנס ללמוד בבית-מדרש למורים של חברת

 "עזרה" הברלינית. בעת מלחמת השפות הצטרף למתנגדי "עזרה" ומגמות הגרמניזציה ועבר לבית-המדרש למורים הלאומי שנוסד אז. למד 4 שנים ובמלחמת-העולם א' התאזרח לעותומני. גויס לצבא הטורקי ונשלח לביה"ס לקצינים באיסטמבול, שם למד ביחד עם יתר הגימנזיסטים והסמינריסטים מהארץ. גמר וקיבל דרגת "מולעזים" (לויטננט) ונשלח לחזית מדבר חג'אז. הועבר לחזית עזה - באר-שבע, הצליח להתחמק משם וחי בפתחתקוה בתור "פרר" (משתמט או עריק). בעת גילוי קשר מחתרת "נילי" נאסר בעקב הלשנה, הובל לזכרון יעקב ביום השלישי למצור הצבאי על המושבה, הועבר עם יתר האסירים לכלא העינויים והחקירות שבמנזר בנצרת


 ומשם לכלא הצבאי בחאן עלי באשא בדמשק. אשמה לא נמצאה בו ואחרי שמונה חדשי ישיבה בכלא נשלח לשרות בחזית קאוקאז. בדרך התחמק משומריו ויחד עם <persName>ישראל קדישאי</persName> ז"ל <persName> וישראל אביבי </persName> ז''ל ברח לאיסטמבול. נתפסו ונשלחו לעיר טוקאט שבמרכז אנאטוליה. שם נמצאו בשבי קצינים רוסיים שאיש לא ידע לדבר עמהם. כיודע רוסית התיצב לפני מפקד העיר והציע את שרותו כמתורגמן. בהיותו קצין הוטל עליו התפקיד להעביר את הקצינים השבויים לעיר אחרת לצרכי חקירה באשמת השתתפותם בארגון המרד הארמני, והוא הוליכם בדרכי ההרים לבאטום שבשטח רוסי, מעבר לגבול הטורקי, ומשם המשיכו דרכם ברגל לטיפליס.

 בגלל התוהו ובוהו שבמהפכה הרוסית העדיף לחזור לטורקיה, הגיע יחידי עד עיר החוף סאמסון (המרכז הנודע לגידול טבק), ומשם הגיע באניה מובילה חיילים גרמניים נסוגים לאיסטמבול סמוך לשביתת הנשק ומצא בעיר אלפי יהודים ארצישראליים גולים, פליטים, אסירים פוליטיים משוחררים וחיילים שהופקרו מהצבא שהתפורר. נתמנה מטעם, ה"ג'וינט" למזכיר בעניני הסיוע לפליטים ומטעם "ועד הצירים" לעניני עזרה לעולים ולחלוצים העוברים דרך איסטמבול.

 שם נשא לאשה את <persName>פועה</persName> בת <persName>שמעון רוזנצוייג</persName> , ממשפחה אשכנזית שהתישבה לפני כמה דורות באיסטמבול. בחמש שנות עבודתו שם היה גם הכתב של סוכנות יט"א ושל "הפועל הצעיר''. משחוסלה פעולת הג'וינט באיםטמבול יצא למערב אירופה ובסוף ישב שבע שנים רצופות בלוכסמבורג כנציג הסוכנות היהודית בעניני עליה. שם נתן בהתנדבות שיעורי עברית לנוער ולמבוגרים, פרסם מאמרים בעתונים יהודיים בצרפתית ובגרמנית, ונבחר כציר מטעם הציונים הכלליים לקונגרסים ה-19 וה-20.

 בסוף 1939 חזר ארצה, נתקבל לעבודה בעירית תלאביב וכיום הנו מנהל המחלקה למסי עקיפין.

 בן אחד היה לו: <persName>אורי ז"ל.</persName>

</p></div>
         <div type="bibliogrphy">
            <listBibl>
<bibl>Volume: #3 ,Page: 1416 ,URL: http://www.tidhar.tourolib.org/tidhar/view/3/1416</bibl><bibl>Volume: #3 ,Page: 1417 ,URL: http://www.tidhar.tourolib.org/tidhar/view/3/1417</bibl>
            <bibl>Volume: #5 ,Page: 2267 ,URL: http://www.tidhar.tourolib.org/tidhar/view/5/2267</bibl></listBibl>
         </div>
      </body>
  </text>
</TEI>
