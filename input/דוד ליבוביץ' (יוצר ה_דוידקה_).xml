<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2213 ,URL: http://www.tidhar.tourolib.org/tidhar/view/5/2213</bibl><bibl>Volume: #5 ,Page: 2214 ,URL: http://www.tidhar.tourolib.org/tidhar/view/5/2214</bibl>
<bibl>Volume: #5 ,Page: 2215 ,URL: http://www.tidhar.tourolib.org/tidhar/view/5/2215</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד ליבוביץ' (יוצר ה"דוידקה")</persName>

</head>
         <div><p> נולד ב-28.1.1904 (לפי הלוח הישן) בטומסק שבסיביר לאביו <persName>מרדכי </persName> (בעל מכרות זהב ועסקי מסחר, בן כמה דורות של יהודים תושבי סיביר) ולאמו <persName>אסתר גלייכנהויז</persName> (ילידת מינסק; באה בנעוריה עם אחיה ואחיותיה אל אחיה<persName> שמואל</persName> , שניהל את מפעל הגאז ויתר המיתקנים הטכניים של אוניברסיטת טומסק, ואף קיבל על כך מדליה עם שרשרת זהב מאת ניקולאי השני כשביקר שם בתור יורש-עצר, ופוטר בגלל יהדותו אחרי המהומות שלרגל מהפכת 1905 ; אחד ממשפחתו, חייל צארי מה"חטופים" או ה"קאנטוניסטים", הגיע בצבא הצארי, למרות השארו ביהדותו לדרגת "פולקובניק" - קולונל).

 קבל חנוך יהודי בבית ומפי מורים. למד בפרו-גימנסיה רוסית ממשלתית ואח"כ בבי"ס תיכוני טכני וגמר קורס למדידת קרקע ולמדידה תת-קרקעית במכרות והמשיך את לימודיו בטכניון שבטומסק במחלקה למכאניקה. ב-1920 השתתף במשלחת חקר למונגוליה מטעם האקדמיה הלנינגראדית וב-1921 התמחה בעבודה מעשית במכרות פחם באזור קוזנצק.

 אחרי מהפכת מרס 1917, כשהוסרו ההגבלות החוקיות מעל הפעילות הציונית, הצטרף דוד בגיל 13 לארגון נוער ציוני והיה חבר ב"השחר" וב"החבר". ב-1921 השתתף ביסוד "המכבי" בטומסק ובאירגון גרעין של "החלוץ", והמשיך בפעולת מחתרת ציונית בטומסק. ב-1924 נשלחו הוא וחבר<persName>ו סיומה הרשקוביץ </persName> להצטרף לקיבוצי הכשרה של "החלוץ" שנוסדו בקרים. סיומה נכנס למשק יאלטה ודוד נתקבל בתור החבר ה-13 למשק "תל-חי" ועבד בתנאים חלוציים קשים, שהיו קשים כפליים במשטר הרוסי. ב-1925 חל פילוג אידיאולוגי במחנה "החלוץ" שם. לפלג צ. ס., שהיה קשור עם "אחדות העבודה" בארץ, השתייכו<persName> דן פינס, זלמן וילקומירסקי </persName> (כיום בעין חרוד) ואחרים. לפלג של "צעירי ציון-עמלים", שנטה ל"הפועל הצעיר" בארץ, השתייכו <persName>שמואל שניאורסון</persName> ז"ל (מת בגירוש סיביר),<persName> בנימין וסט, חיים קזירובסקי,</persName> <persName>יהודה כגנוביץ</persName> (גורש לפני 24 שנה לסיביר ואולי עודנו חי שם) ואחרים. לפלג זה הצטרף דוד עם 12 חברים,


 הוצאו משום כך ממשק "תל-חי" ויסדו את המשק "משמר", בו מילא דוד תפקידים מרכזיים.

 ב-1926 קיבל אישור לעליה מטעם מרכז "החלוץ" ופירוש הדבר היה, שבהשתדלות המרכז יקבל אחד מהסרטיפיקטים המוקצבים לעלית חלוצים, והאנגלים לא ימנעו את כניסתו לארץ כשיגיע לגבולה בים או ביבשה, אך רשיון יציאה מרוסיה לא היה לו. בראשית 1927 ניסה לעבור בגניבת הגבול, בצליחת נהר-דנימסר, לרומניה, והתקשר עם מבריחים שיעבירו אותו ואת חבריו. הנסיון לא הצליח. אחד מהם, <persName>יצחק דיקנשטיין,</persName> נהרג

 ביריות שומרי הגבול. אחר, <persName>סטיסקין,</persName> נפצע, נאסר וגורש לסיביר. ודוד חזר למוסקבה ועבד עם יתר חברי סניף "החלוץ" (במחתרת) בבנין ותעשיה, והחל בהשתדלות לקבל פספורט ליציאה חוקית מרוסיה. בינתים הגיע לפי גילו לחובת שרות בצבא האדום. גויס לחיל הפרשים ונשלח לשרת בקורסק ומהדרך חזר למוסקבה בשם מזויף וחידש את השתדלותו לקבל פספורט. הסידורים ארכו זמן רב מדי והיה חשש שבינתים יפסיד את תוקף הויזה, אך בהשתדלות<persName> יוסף רוזן </persName> (נציג ה"אגרו-ג'וינט", שניהל ברוסיה את עניני תמיכת יהודי אמריקה בחוות חקלאיות של יהודים, ומשום כך היה מקורב לשלטון ול"חברה הגבוהה" במוסקבה) נטלה מרת<persName> פשקובה </persName> (רעיתו של הסופר <persName>מקסים גורקי)</persName> את ענינו בידה והשיגה לו פספורט של "מוחלף" (רשיונות יציאה מרוסיה על מנת לבלי שוב אליה, שניתנו "בתורת חסד" לנאשמים בציונות במקום לגרשם לסיביר) על השם המזויף<persName> דוד זיידיס,</persName> וכך הגיע בדרך רבת תלאות והרפתקאות מנמל אודיסה לחוף יפו ביום 27.3.1927.

 אחרי מנוחה כחודש ימים בבית העולים בתל-אביב נתקבל בתור מכונאי למקוה ישראל והצליח בהשתדלותו להתקבל לארגון ה"הגנה" ולקורס הסמלים שלה. לשונו היתה רוסית סיביריאקית ובמאמץ כביר הגיע במהרה לידיעת עברית עד כדי כושר ללמוד בה את התורה הצבאית. משסיים את הקורס בתשעה חדשי עבודה מאומצת נתמנה למפקד מחלקה של פעילים, אח"כ למפקד פלוגת מילואים א-ב. ב-1928 נתמנה למפקד קטע מערבי בחזית תל-אביב (שכונת אפ"ק, כרם התימנים, שכונת ברנר וש

 כונת אהרן), ובמהומות 1929 התנסה בפיקוד בקטע זה בתנאים קרביים-מחתרתיים ממש לפי תנאי הימים ההם, ואח"כ המשיך בפיקוד בקטע זה. אף בשנים השקטות ובשנות המהומות 1936/38.

 במהומות 1929 תרם. גם מידיעותיו הטכניות לייצור כלי-נשק ובעיקר פצצות, ובשנים שלאחר כך היה אחד מעמודי התווך באגף תע"ש (תעשית נשק) של ה"הגנה", עסק בהדרכה בקורסים טכניים למדריכים ולסמלים ברימונים, בחמרי נפץ ובחבלה, והמציא סוגי נשק ומכשירים לאימונים לפי הצרכים שעמד עליהם בשרות.

 בחנוכה תרצ"ט נפצע בהתפוצצות רמון מול פניו, בעת שהדריך קורס בכפר ויתקין. באותה שנה נפצע שנית בפצצה שזרקו ערבים. על אוטובוס שנסעו בו לעבודה במקוה ישראל. אז קיבל ב"הגנה" את התואר "ממלא מקום סגן מפקד גדוד".

 במשך כל זמן שרותו ב"הגנה" היה לו גם משלחיד אזרחי בתור מורה למכונות חקלאיות ומנהל הענף הטכני של המשק במקוה ישראל.

 חיבר "פנקסי לימוד" לרמוני רובה ויד ולחמרי נפץ וחבלה בשביל מחתרת ההגנה ופנקסי לימוד למכונות חקלאיות בשביל תלמידיו במקוה ישראל.

 נשא לאשה את <persName>שולמית </persName> בת <persName>צבי מולדבסקי.</persName>

 מאמצע 1939 ועד 1945 היה תושב חולון וסגן מפקד האזור ב"הגנה" ואח"כ חזר לתל-אביב וכל הזמן היה פעיל בפיקוד ה"הגנה" ובתע"ש.

 משפרצו הקרבות בחורף תש"ח נתמנה לקצין הנשק בחזית דרום תל-אביב. דלות כוחותינו בנשק משוכלל הכריחם לשאת על גבם חמרי נפץ לפיצוץ עמדות אויב

 ודבר זה דרש קרבנות בנפשות. אז צץ רעיון במוחו של דוד ליצור מכשיר שיעביר מנות נפץ גדולות לעמדות האויב בקליעה מדויקת למרחקים קטנים. מפקד החזית, <persName>ישראל שחורי</persName> , קיבל את הרעיון בהתלהבות, אך את האמצעים להגשמתו לא קבלו מהפקוד העליון. בעזרת הנשקים של חזית זו -<persName> יעקב נוימן וזרובבל רבינוביץ </persName> ועוד אחדים - הושגו האמצעים הראשונים בהלואות פרטיות והמרגמה הראשונה לפי תכנית דוד נעשתה בהתנדבות


 בבית מלאכתי של יעקב נוימן (בחוגי אצ"ל טוענים, שגם הם, ע"י מפקד הפעולות ביפו "גדעון" (עמיחי פגלין), המציאו מרגמה דומה לזו - לפני דוד ליבוביץ). כשהצליח הנסיון הראשון הזמין מטה חזית דרום תלאביב עוד שתי מרגמות מטפוס זה, ומשהזדרזו עושיהן לגמור את בניתן במהרה ו"הארטילריה הכבדה" של החזית עלתה לשלש מרגמות, נקבעה שעת האפס להפעלתן במוצאי שבת, 13.3.48, נגד קני הפורעים באבו-כביר.

 המרגמה העיפה 37 ק"ג חמרי נפץ, כמות בלתי-רגילה בגדלה ב"משלוחי מרגמה", ותוצאות היריה היו עצומות בהרס, ברעם ובפאניקה שחוללה בשורות האויב. גם מומחי האנגלים נדהמו והופתעו מהופעת "הנשק הסודי" החדש והשתדלו להשיג את תכניתו, אך לא הצליחו. אחרי הצלחה זאת הזמין גם המטה הארצי של צבא ההגנה מספר "מרגמות דודקה" (על שם הממציא) ולפי דוגמאותיהן, שנשלחו בדרך האויר, ב"פרימוסים", נוצרו עוד כאלה גם בירושלים ובחיפה, ונשק זה בהישגיו המעשיים והפסיכולוגיים (בדיכדוך רוח האויב), עזר בהרבה בחזיתות ירושלים, הר ציון, יפו, חיפה, צפת ועוד והגביר את רגש התבוסה ויצר המנוסה בקרב הערבים.

 אחרי הכרזת המדינה גויס דוד לצבא ההגנה לישראל ושרת בתפקידים טכניים במטה חטיבת קריתי בעיקר בעת כיבוש רמלה ולוד, ואח''כ גם בפעולות אחרות.

 משנסתיימה מלחמת השחרור חזר לתפקידו האזרחי, בחינת "וכתתו חרבותם לאתים", ומ-1950 הנו מנהל מוסך במחלקה למכונות חקלאיות בהמשביר המרכזי ואת זכר "הימים ההם" מטפח הוא כחבר מועצת ארגון חברי ההגנה.

 צאצאיו : <persName>צבי, חנה.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2213 ,URL: http://www.tidhar.tourolib.org/tidhar/view/5/2213</bibl><bibl>Volume: #5 ,Page: 2214 ,URL: http://www.tidhar.tourolib.org/tidhar/view/5/2214</bibl>
<bibl>Volume: #5 ,Page: 2215 ,URL: http://www.tidhar.tourolib.org/tidhar/view/5/2215</bibl>
            </listBibl>
         </div>
      </body>
  </text>
</TEI>
