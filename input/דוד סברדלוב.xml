<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1980 ,URL: http://www.tidhar.tourolib.org/tidhar/view/4/1980</bibl><bibl>Volume: #4 ,Page: 1981 ,URL: http://www.tidhar.tourolib.org/tidhar/view/4/1981</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד סברדלוב</persName>

</head>
         <div><p> נולד בפולוצק, פלך ויטבסק, רוסיה הלבנה, טבת תר"ן (24.12.1889), לאביו<persName> הלל</persName> (קבלן לבנינים; ראה כרך א', עמוד 331) ולאמו <persName>רבקה הניה</persName> בת <persName>שמואל</persName> <persName>לייבוב</persName> . למד בחדרים, בישיבת "תומכי תמימים" בליובאוויטש ושנתים מפי הרב<persName> שמחה גנסין</persName> בפוצ'פ. מגיל 14 החל משתתף בפעילות בתנועת "פועלי ציון" והיה אח"כ מדריך קבוצות נוער ומבוגרים. היה פעיל בתעמולה למען בחירת <persName>נחמן סירקין</persName> לדומה הרוסית, נאסר וישב כ-4 חדשים ב"כלא הצהוב" בקובנה. השתתף בהגנה העצמית היהודית בפולוצק ובפעולות להברחת אסירים פוליטיים שנדונו לעבודת פרך במבצר שליד פולוצק.

 כשהחליט לעלות ארצה הלך ל"הכשרה" עצמית בקו מסילת-ברזל ברוסיה והתמחה בעבודות בנין וברזל. ב-1907 יצא מרוסיה ואחרי נדודים הגיע ליפו באביב 1908. אחרי התאכסנות קצרה בפונדק של חיינו ברוך, שהיה מאכסן עולים חדשים בהקפה "עד לכשירחיב" יצא לעבוד בראשון לציון, רחובות ובאר יעקב (שנוסדה אז). ב-1910 עבר ליפו ועבד בבנין, הצטרף למפלגת "הפועל הצעיר" והשתתף בעבודות ארגון ותעמולה לשילוב חברי "מרכז בעלי מלאכה" למערכת הצבור הדמוקרטי והמתקדם שבעיר.


 בראשית מלחמת העולם א', כשהמושל הטורקי חסן בק ביפו דרש מהיהודים למסור את נשקם לשלטון (ולהשאיר את הישוב חסר הגנה), השתתף עם מאיר <persName>רוטברג, סעדיה שושני, שלום פחטר, אברהם קריניצי,</persName> <persName>ישראל שוחט, אליהו גולומב, דב הוז, משה שרתוק,</persName> <persName>דוד תדהר</persName> , ואחרים בארגון הגנה עצמית ליהודי יפו ותל-אביב, ברכישת נשק ובחלוקתו ובהחסנתו במחתרת, בשם "ארגון י"ג".

 ב-1918, אחרי כניסת הצבא הבריטי לדרום הארץ, השתתף עם פעילי "הגימנזיסטים" (בוגרי "הרצליה") ו"פועלי ציון" בפעולות ובתעמולה למען הגיוס לגדוד העברי ("הראשון ליהודה") בניגוד לעמדה "האנטימיליטריסטית" של מפלגתו "הפועל הצעיר", התגייס לגדוד, שרת בו כטוראי ונבחר לועד החיילים. אחרי שחרורו מהצבא פעל זמן-מה ב"הגנה" והשתתף בהגנת ירושלים היהודית בעת פרעות ניסן תר"ף (1920). אח"כ הוטל עליו מטעם "הפועל הצעיר" לארגן את חלוצי העליה השלישית לעבודה בכבישים חיפה - ג'דה ועפולה - נצרת, שממשלת המנדט מסרה בקבלנות.

 השתתף מטעם "הפועל הצעיר" בועדה המשותפת של מפלגה זו ומפלגת "אחדות העבודה" לשם יצירת מסגרת כוללת לענינים החמריים של צבור הפועלים; אח"כ השתתף כציר בועידת יסוד הסתדרות העובדים הכללית - בעקב דיוני הועדה הנ"ל - בחנוכה תרפ"א בחיפה וחתם כאחד הצירים על תעודת יסוד ההסתדרות. בתוצאת ליכוד זה התמזגו המשרדים הקבלניים של שתי המפלגות ל"משרד לעבודות צבוריות ובנין", שהפך אח"כ ל"סולל בונה", והוא היה חבר במנהלת המשרד וניהל למעשה את סניף יפו ותל-אביב. נבחר מטעם "הפועל הצעיר" לקונגרס הציוני ה-18, וכן נבחר תמיד מחדש למועצת ההסתדרות ולמרכז החקלאי. נשא לאשה את <persName>יהודית</persName> בת <persName>נתן פשדנובק.</persName>

 משהתמוטטו עסקי "סולל בונה" במשבר הגדול ב-1927, חזר לעבודת-כפים חקלאית, עבד שנה בקבוצת מזרע (צריפין) שבעמק יזרעאל, לרגלי הר נצרת, ובשנות 1928/37 היה חבר המשק בקבוצת "השרון" ברמת דוד. משם נסע ב-1931 בשליחות ההסתדרות

 ותנועת "גורדוניה" לפולין וליתר ארצות מזרח אירופה לפעולה ב"החלוץ" ובתנועת הנוער של "גורדוניה", ועוד כמה פעמים בשליחויות שונות.

 ב-1937 חזר לעבודה צבורית בתל-אביב כמנהל לשכת העבודה המשותפת של ארגוני הפועלים. ב-1939 הוזמן לארגן מטעם הנהלת הסוכנות היהודית את הרשת הארצית של לשכות העבודה הכלליות ונתמנה לחבר הנהלת מחלקת העבודה של הסוכנות.

 עם התמזגות "הפועל הצעיר" ו"אחדות העבודה" למפא"י עבר גם הוא אוטומטית למפלגה זו. בעת הפילוג בה הצטרף אל "התנועה לאחדות העבודה" והגיעה עמה למפ"ם, בה נבחר למועצת המפלגה. כשהוקמה הממשלה הזמנית של מדינת ישראל ומשרד העבודה והבינוי נמסר להנהגת איש ממפלגתו, נתמנה בו לראש מינהל העבודה, וכשהוקמה הממשלה הקבועה אחרי הבחירות לכנסת והמשרד עבר לראשות מפא"י, התפטר מהמשרה הממשלתית בו ונתמנה למנהל המחלקה לשיכון עולים בהנהלת הסוכנות.

 כתב מאמרים בשנתוני "פנקס" ל ההסתדרות.

 בנותיו:<persName> יהודית</persName> אשת <persName>אשר בורוכוב</persName> (שניהם כנרים בתזמורת הסימפונית הישראלית),<persName> גאולה</persName> אשת <persName>אליעזר</persName> <persName>בומשטוק</persName> (בעל ביח"ר ליציקה).

</p>
<p>

 תוספות: 

 נפטר בתל-אביב, כ"ו תשרי תשכ"ד (14.10.63)

 (ראה כרך ד', עמוד 1980)


</p></div>
         <div type="bibliogrphy">
            <listBibl>
<bibl>Volume: #4 ,Page: 1980 ,URL: http://www.tidhar.tourolib.org/tidhar/view/4/1980</bibl><bibl>Volume: #4 ,Page: 1981 ,URL: http://www.tidhar.tourolib.org/tidhar/view/4/1981</bibl>
            <bibl>Volume: #14 ,Page: 4577 ,URL: http://www.tidhar.tourolib.org/tidhar/view/14/4577</bibl></listBibl>
         </div>
      </body>
  </text>
</TEI>
