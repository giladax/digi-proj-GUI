<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1390 ,URL: http://www.tidhar.tourolib.org/tidhar/view/3/1390</bibl><bibl>Volume: #3 ,Page: 1391 ,URL: http://www.tidhar.tourolib.org/tidhar/view/3/1391</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד סיטון (סתהון)</persName>

</head>
         <div><p> לאביו<persName> נסים </persName> (אבי אביו יוסף סתהון עלה מדמשק לארץ-ישראל בשיירה לפני כמאה שנה, בדרך נשדד כל רכושו. בני המשפחה השתקעו בירושלים, נשאו נשים מבנות הבלקן וככה נהפך ענף זה של המשפחה מדוברי ערבית לדוברי ספניולית. סבו ובניו היו מהראשונים שיצאו את חומת ירושלים ועברו לגור מחוץ לעיר העתיקה. הם נחשבים בין מיסדי "נחלת ציון" בירושלים, שנבנתה בעזרת חכי"ח, והיתה השכונה המערבית הקיצונית בירושלים) ולאמו <persName>אסתר</persName> בת <persName>ג'ינטיל סיטון.</persName>

 נולד בירושלים, ט"ו טבת תרס"ט (8.1.1909). התחנך בבית הספר העירוני בירושלים וביה"ס התיכוני למסחר מיסודו של שור. כעבור זמן מה השתלם גם בשפה הערבית. הראשון מבני המשפחה ששינה את שמה לשם עברי: "סיטון". עתונאי ועסקן צבור-. הקדיש את תשומת לבו בעיקר לבעיות ההמונים והנוער של בני עדות המזרח. כשנת 1924 יסד את אגודת הנוער של צעירי המזרח בשם "הניצן" להעלאת הרמה התרבותית של הנוער המזרחי בשכונות העוני בירושלים. השפעתה של אגודה זו, שהיה לה כוון לאומי טהור, ניכרה בקרב הנוער. אגודה זו התקיימה עד שנת 1930 ופתחה סניפים ב"מזכרת משה" ובשכונת "שערי רחמים".

 בשנת 1934 נשא לאשה את <persName>בלהה </persName> לבית <persName>הורביץ,</persName> מצפת.

 עם בואו של ז. ז'אבוטינסקי לארץ בשנת 1938, היה מהעסקנים הספרדים בירושלים שהצטרפו לתנועה הרביזיוניסטית.

 עבודתו העתונאית התחילה בשנת 1926. בתחלה. כתב על הבעיות וההווי של יהודי המזרח, החל משנת 1929 החל לעסוק גם בבעיה הערבית. בשנים 1926

 1936 כתב ב"דאר היום" בעריכתם של א. בן אבי, ז. ז'אבוטינסקי יא. אלמאליח, היה חבר המערכת וערך את המדור הערבי עד סגירתו בשנת 1936. נוסף לכך השתתף בעתונים אלו: "העם" בעריכתו של ו. פון ויזל (1931); "חזית העם" בעריכתו של ד"ר ה.


 ייבין (1933); "חדשות אחרונות", בעריכתו של פ. גינזבורג (1936); "הירדן" - עתונה של המפלגה הרביזיוניסטית (1936-1937); עורך המדור הערבי של "הבוקר" (החל משנת 1937). במרץ 1939, לאחר שבקר בארצות השכנות ופרסם שורת מאמרים על המצב בארצות אלו, נעצר לפי חוקי שעת ההדום ונשאר אסור עד חדש נובמבר. בשנת 1940 נעצר שנית לחדשיים (אוקטובר-דצמבר). בשנים 1942-1946 ערך את השבועון "הד-המזרח" - בטאון ליהדות הספרדית שי"ל בירושלים ע"י מר אליהו אלישר, בו לחם נגד הכחות הנחשלים שבקרב עדות המזרח, ופרסם בו שורה של מאמרים על בעיות המזרח התיכון. על נושאים אלו כתב בקביעות גם בשבועון "פלסטין טריביון" החל מיום הופעתו ב-1945. כמה ממאמריו על השאלה הערבית שפרסם בעתונות העברית בארץ נתרגמו בעתונות האידישית (כגון "אונזער וועלט", "נייה וועלט") ובעתונות האנגלית בארצות האנגלו-זקסיות (כגון "ג'ואיש כרוניקל" ו"ג'ואיש סטנדרט" באנגליה : "ניו פלסטין" בארה"ב).

 בשנת 1943 נהל קורס להכשרת מדריכים מבני עדות המזרח שיפעלו בגולת המזרח, בגלל ההתגיסות לצבא של חברי הקורס לא הוכתרה פעולה זו בהצלחה. החל משנת תש"ה הוא חבר ועד עדת הספרדים בירושלים. עורך מחדש את השבועון "הד המזרח".

 צאצאיו: <persName>דב, דקלה</persName> .

</p>
<p>

 תוספות: 

 (ראה כרך ג', עמוד 1390 מראשית פעילותו הציבורית התמסר לטיפול בבעיות הנוער של עדות המזרח. בהיותו בגיל 12 יסד בשכונתו "נחלת ציון", את אגודת הנוער "הניצן" שטיפלה בארגון והכשרת הנוער של עדות המזרח, לחנכו ולקרבו לרעיון הלאומי של תחית העם ובנין הארץ. אגודה זו התקיימה עד שנת 1950 ופתחה שני סניפים בשכונות "מזכרת משה" ו"שערי רחמים". ואכן, כמעט כל חברי אגודת "הניצן" ממלאים כיום תפקידים בולטים הן במפלגות הפוליטיות והן במוסדות חינוך ותרבות שונים בארץ ובגולה.

 בשנת 1926 נתפרסם ב"דאר היום" מאמרו הרא

 שון שהוקדש לבעית ארגון הנוער מעדות המזרח ובו מתח בקורת על התנועה הציונית שלא עשתה כמעט שום פעולה לחינוך הנוער בקהילות יהדות המזרח ברוח התחיה הלאומית, והכשרתו לעליה לארץ. מאז החל להשתתף בקביעות ב"דאר היום". בתחילה הקדיש את מאמריו לבעיות ולהווי של יהודי המזרח, אולם אח"כ החל לפרסם מאמרים בשאלות פוליטיות וציבוריות.

 בשנת 1938 בשעת ביקורו של מנהיג התנועה הרביזיוניסטית זאב ז'בוטינסקי בארץ, היה בין העסקנים הספרדים בירושלים שהצטרפו לתנועה הרביזיוניסטית ועמד בראש פעולת התעמולה בקרב עדות המזרח. בשעת המסע שערך זאב ז'בוטינסקי נגד הרחבת הסוכנות היהודית, עמד לימינו ע"מ לגייס את המוני עדות המזרח למאבק נגד הסגרת ההסתדרות הציונית לידי המנהיגים היהודים הבלתי-ציונים בעולם.

 מאז הצטרפותו לתנועה הציונית הרביזיוניסטית, השתתף באופן קבוע בעתונות הרביזיוניסטית בארץ ובגולה. החל מ-1930 ההל לפרסם מאמרים פוליטיים על בעיות המזרח התיכון והקדיש את עטו לבעיית היחסים בין היהודים והערבים והדרכים להתגברות על המכשולים שהניחה התנועה הפאן-ערבית על דרך מפעל הבנין הציוני בא"י.

 השתתף ב"בעולם" בעריכתו של <persName>משה קליינמן</persName> (ראה את הערך שלו בכרך ראשון, בעמוד 344). במשך 24 שנים היה חבר מערכת "הבוקר" וערך בו את המדור לעניני המזרח התיכון.

 משנת 1966 משמש פרשן מדיני ב"קול ישראל". בראשית 1939 נאסר ע"י הבולשת הבריטית לאחר שערך ביקור בארצות השכנות בשליחות מפקדת "אצ"ל" מתוך מגמה ליצור קשרים עם בני המיעוטים בארצות סוריה, לבנון ועיראק. במסע זה נוצר הקשר הראשון של "אצ"ל" עם בני המיעוטים ששיתפו פעולה עם הארגון הצבאי הלאומי נגד פעולות הכנופיות הערביות שהתארגנו בסוריה ולבנון על מנת להסתנן לא"י ולבצע פעולות טרור וחבלה נגד הישוב היהודי. במשך שנה ישב בבתי סוהר בירושלים ועכו, וכן במחנה המעצר בצריפין לפי חוקי שעת חירום. במחנות ההסגר ערך קורסים בקרב העצורים ללימוד הבעיות של המזרח התיכון והתנועה הערבית.

 בשנת 1940 עם פילוג ה"אצ"ל" והקמת הארגון של "לוחמי חרות ישראל" (לח"י) ע"י<persName> אברהם יאיר שטרן</persName> (ראה את הערך שלו בכרך שני, בעמוד 1014), הצטרף לקבוצת "לח"י" והמשיך בארגון הפעולה המדינית וגיוס אינפורמציה כבתקופת היותו חבר "אצ"ל" בקרב הערבים. כעבור שבועות אחדים לאחר הפילוג, נעצר שוב בירושלים וישב ב"קישלה" משך חדשים אחדים ואחר שוחרר והוטל עליו מעצר בית משקיעת החמה ועד זריחתה, משך שלוש שנים.

 בשנת תש"ה (1945) נבחר לועד העדה הספרדית בירושלים ובשנת 1957 ליו"ר הועד הפועל של העדה. עם הבחרו לתפקיד זה נתן ידו לפיתוח וביסוס מוס


 דות הועד שהיו קיימים ויזם הקמת מוסדות חדשים. גולת הכותרת של מפעל ועד העדה בעשר השנים האחרונות היתה הקמת ה"מתיבתא הגדולה - בית הראש"ל" - מפעל חינוכי להכשרת רבנים, מורים ורועים-רוחניים מקרב בני עדות המזרח בשביל הקהילות הספרדיות בארץ ובגולה. מפעל זה, שיוזמו היה נשיא ועד העדה מר <persName>אליהו אלישר,</persName> כולל בתוכו שלושה מוסדות חינוך : ישיבה תיכונית, בית מדרש לדיינים ומחלקה להכשרת רבנים. כן פותחה בתקופה זו קרן גמ"ל להלואות וקרן הסטיפנדיות.

 ב-1950 חידש את עבודתה של החברה קדישא לעדת הספרדים שהופסקה עם פרוץ מלחמת הקוממיות בחורף תש"ח (1948).

 לפי החלטת ועד העדה בנשיאותו של מר אליהו אלישר יצא ביולי 1950 לפריז לישיבת הועד המכין של הקונגרס הספרדי הראשון לאחר מלחמת העולם השניה שמטרתו היתה לארגן את הקהלות הספרדיות בעולם למען ביצור מדינת ישראל. הקונגרס נתכנס בפריז בנובמבר 1951 ובו הוכרז על הקמתה של הפדרציה הספרדית העולמית. בשנת 1954 ארגן את הקונגרס הספרדי העולמי השני שנתקיים בירושלים ושימש כחבר ההנהלה העולמית של הפדרציה ומזכיר כבוד שלה בארץ. לקראת הקונגרס השני הופיע הקובץ הראשון של "שבט ועם" בעריכתו ובעריכת מר <persName>יצחק עבאדי </persName> שהוקדש לבעיות קיבוץ ומיזוג גלויות. עד היום הופיעו 5 קבצים שהוקדשו לבעיות החברתיות של עולי ארצות המזרח ושילובם במערכת החיים בארץ. קבצים אלה תרמו תרומה נכבדה להארת הבעיות המעסיקות את הציבור הספרדי-מזרחי המהווה מזה שנים את מחצית האוכלוסיה היהודית במדינת ישראל.

 החל מ- 1961 משמש עורך הירחון "במערכה" היוצא לאור ע"י ועד העדה הספרדית, המוקדש רובו ככולו למאבק העדתי במדינת ישראל. מסביב לבימה זו מתרכזים טובי הפובליציסטים והסופרים ה עוסקים בשאלות האתניות במדינת ישראל.

 בשנת 1967 החל ועד העדה להוציא בעריכתו סדרת חוברות על בעיות הפער. עד כה הופיעו שתי חוברות: "חובה עלינו למנוע גזענות במדינת היהודים" מאת <persName>אליהו אלישר</persName> ו"בקהל עם ועדה" מאת <persName>שלמה צמח.</persName>

 באוגוסט 1959 ובאוגוסט 1966 השתתף בשני הכנסים של הקונגרס היהודי העולמי שנערכו, הראשון בשטוקהולם והשני בבריסל.

 מתוך דאגה לגורל קהלות המזרח בגולה, ערך סיורים בקהלות הספרדיות והמזרחיות בעולם ע"מ ללמוד מקרוב את מצבן ובעיותיהן.

 ב-1959 ערך ביקורים בקהלות תורכיה ופרס.

 ב-1962 ביקור מקיף בארצות הברית ובעשר ארצות של אמריקה הדרומית.

 ב-1965 ו-1966 ביקר בעשר קהלות ספרדיות באירופה והקדיש במיוחד תשומת לב לגורל יהדות צפון אפריקה שקבעה את מושבה בצרפת שנהפכה.

 עקב הגירתם של 300 אלף יהודים מצפון אפריקה לקהילה היהודית הגדולה ביבשת אירופה, מחוץ לרוסיה.

 באוקטובר 1966 יצא בלווית הרב הראשי לירושלים ר' <persName>אליהו פרדס</persName> ליוגוסלביה ע"מ לייצג את ועד העדה הספרדית בירושלים בחגיגות שנערכו בעיר סארייבו במלאת 400 שנה להיווסדה של הקהילה הספרדית בעיר הזאת.

 בעקבות הביקורים האלה פרסם סדרת מאמרים ומחקרים על הקהלות הספרדיות שבהן ביקר.

</p></div>
         <div type="bibliogrphy">
            <listBibl>
<bibl>Volume: #3 ,Page: 1390 ,URL: http://www.tidhar.tourolib.org/tidhar/view/3/1390</bibl><bibl>Volume: #3 ,Page: 1391 ,URL: http://www.tidhar.tourolib.org/tidhar/view/3/1391</bibl>
            <bibl>Volume: #17 ,Page: 5240 ,URL: http://www.tidhar.tourolib.org/tidhar/view/17/5240</bibl></listBibl>
         </div>
      </body>
  </text>
</TEI>
