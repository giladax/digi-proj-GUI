<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 771 ,URL: http://www.tidhar.tourolib.org/tidhar/view/2/771</bibl><bibl>Volume: #2 ,Page: 772 ,URL: http://www.tidhar.tourolib.org/tidhar/view/2/772</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד פלורנטין</persName>

</head>
         <div><p> נולד בסאלוניקי, ר"ח תמוז תרל"ד (1874), לאביר יצחק, פקיד ממשלתי, ולאמו ממשפחת רבנים בסאלוניקי. למד בת"ת ובישיבות בעיר ההיא והשתלם בתלמוד, ובביה"ס של כי"ח ואח"כ באופן פרטי השתלם במדעית, כלליים ובשפות מערב אירופה.

 מגיל צעיר התבלט בכושר הארגון וההשפעה בדיבור ובכתב, חבר מועדון הנוער "ההתקדמות הישראלית". תרגם מאמרי מחקר ומדע לעתונים, וכן את פרשת מסעי <persName>הבארון בנימין רוטשילד</persName> בארץ-ישראל מהעתון "המגיד". פרסם מאמרים על נושאים יהודיים וכלליים בצרפתית ובאשפניולית ופרקים לתולדות ההתישבות בחלקי-תבל שונים (בקשר להתעוררות רגעית שקמה. בין יהודי סאלוניקי להתישבות חקלאית במוקדון). עם הופעת <persName>הרצל</persName> ותבניתו היה בין ראשוני היהודים, הספרדים שהצטרכו אל התנועה הציונית. שחה באומץ נגד התבוללות ואדישות. ב-1897 יסד את העתון הציוני "איל אוויניר" (העתיד) וניהלו והשתתף בעריכתו עד 1918 . נלחם מעל עמודי העתון בעתוני היהודים הספרדיים בטורקיה שהתנגדו לציונות ולא חת מפני רדיפות והלשנות. ב-1899 השתתף ביסוד המועדון והספריה "קדימה" לתרבות עברית (לשם הסוואה, כי השלטון התנגד לאגודה ציונית גלויה) וחינך דור של עסקנים ולוחמים ציוניים בסאלוניקי ובשאר קהלות ישראל בארצות הבאלקאן. ערך בחורף תרע"א מסע הרצאות ותע


 מולה בקהלות ישראל הספרדיות בבולגריה וברומניה. היה בקשר מתמיד עם המנהיגים הציוניים <persName>אביגדור יעקב</persName> <persName>סון וזאב ז'בוטינסקי</persName> . הוציא בשנות תרס"ח-תר"ע ליד עתונו תוספת ספרותית בשם "רוויסטה פופולאר" (מאסף עממי) למדע וערכי היהדות וזמן-מה ערך את השבועון "לה טריבונה ליבירה" (הבמה החפשית). ב-1908 השתתף ביסוד האגודה הציונית הראשונה "בני ציון" בסאלוניקי והיה פעיל בחיים הצבוריים של יהודי המקום בתור חבר בועד הקהלה ופעיל במוסדותיה, ביחוד ביסוד הקרן למען בית-החולים היהודי ע"ש הברון הירש. כתב מאמרי פולמוס ותעמולה בצרפתית בעתוני סאלוניקי למען הציונות ולהגנה על עמדות היהודים. השתתף בפעולות הועידה העברית בברלין בשנת תר"ע, נבחר לקונגרס הציוני ה-9 בהאמבורג והרצה בו על "עתיד יהדות תורכיה". אח"כ נבחר לכל הקונגרסים עד הי"ז ולוע-דת לונדון (1920), ולקונגרס הי"ט, ובאחרונה אף נבחר לחבר הועד הפועל הגדול. בשנות 1919-21 היה מזכיר בהנהלה הציונית העולמית בלונדון באגף המטפל בעדות המזרח. כן היה פעיל בארגון העולמי של היהודים הספרדים וחבר הועד הפועל המרכזי של התאחדות הספרדים העולמית. ארגן וניהל הכשרה חקלאית למועמדים לעליה מיון, ארגן את העליה מיון, וביחוד יש לזקוף לזכותו עלית כמה מאות עובדי-נמל יהודים מסאלוניקי, שהיו אח"כ חלוצי כיבוש העבודה בנמלי חיפה ויפו, מראשוני

 העובדים בנמל תל-אביב מראשיתו, ועזרו להכשיר פועלים יהודים נוספים בארץ לעבודות ים. בגלל פעילותו רבת המרץ בסאלוניקי למען ארץ-ישראל נקרא בפי מתנגדיו בלעג ובפי העם בהוקרה בשם "דוד פלשתינה".

 בקר בראשונה בארץ בתרס"ח ואח"כ בא עוד פעמים כמדריך ומארגן שיירות תיירים ועולי-רגל מסאלוניקי, ובשנת 1933 עלה ארצה, התישב בתל-אביב והמשיך בפעילותו הצבורית והציונית. ממיסדי החברה "לשדה" שרכשה את הקרקע להקמת נקודת-הישוב החקלאית "צור משה" של עולי יון. השתתף בניהולו של המועדון "קדימה" בתל-אביב כחבר הועד הפועל שלו כדי להשלים את החינוך הצבורי הציוני של עולי יון ושאר היהודים הספרדים בכיוון שהוחל בו במועדון "קדימה" בסאלוניקי. כן היה פעיל במוסדות שונים לשפור חיי

 הסובלים ולחיזוק עמדותינו הלאומיות בחומר וברוח. בין המוסדות שהשתתף בפעולתם : מטבח זול לנצרכים, החבל הימי לישראל, ברית עברית עולמית, המועצה להשלטת העברית, קרן המתלמדים ועוד.

 נפטר בתל-אביב, ג' אב תש''א, ונקבר בבית הקברות הישן.

 בנו:<persName> יצחק.</persName>

</p></div>
         <div type="bibliogrphy">
            <listBibl>
<bibl>Volume: #2 ,Page: 771 ,URL: http://www.tidhar.tourolib.org/tidhar/view/2/771</bibl><bibl>Volume: #2 ,Page: 772 ,URL: http://www.tidhar.tourolib.org/tidhar/view/2/772</bibl>
            </listBibl>
         </div>
      </body>
  </text>
</TEI>
