<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 969 ,URL: http://www.tidhar.tourolib.org/tidhar/view/2/969</bibl><bibl>Volume: #2 ,Page: 970 ,URL: http://www.tidhar.tourolib.org/tidhar/view/2/970</bibl>
<bibl>Volume: #2 ,Page: 971 ,URL: http://www.tidhar.tourolib.org/tidhar/view/2/971</bibl>
<bibl>Volume: #2 ,Page: 972 ,URL: http://www.tidhar.tourolib.org/tidhar/view/2/972</bibl>
<bibl>Volume: #2 ,Page: 973 ,URL: http://www.tidhar.tourolib.org/tidhar/view/2/973</bibl>
<bibl>Volume: #2 ,Page: 974 ,URL: http://www.tidhar.tourolib.org/tidhar/view/2/974</bibl>
<bibl>Volume: #2 ,Page: 975 ,URL: http://www.tidhar.tourolib.org/tidhar/view/2/975</bibl>
<bibl>Volume: #2 ,Page: 976 ,URL: http://www.tidhar.tourolib.org/tidhar/view/2/976</bibl>
<bibl>Volume: #2 ,Page: 977 ,URL: http://www.tidhar.tourolib.org/tidhar/view/2/977</bibl>
<bibl>Volume: #2 ,Page: 978 ,URL: http://www.tidhar.tourolib.org/tidhar/view/2/978</bibl>
<bibl>Volume: #2 ,Page: 979 ,URL: http://www.tidhar.tourolib.org/tidhar/view/2/979</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דוד רזיאל (רוזנסון)</persName>

</head>
         <div><p> נולד בסמורגון, פלך וילנה, ביום י"ח כסלו תרע"א (1910), לאביו ר'<persName> אברהם-מרדכי </persName> רוזנסון (מורה) ולאמו<persName> בלומה</persName> בת הרב <persName>יהודה ליב גורדון</persName> (רב במיכאילישוק, אבגוסטוב, אוסטרוב-מזוביצק, סמורגון, לומזה ושיקגו, מחבר שו"ת "דגל יהודה", "דברי יהודה", "תשובות יהודה", "התלמיד מהו ?" (רוסית) ו"החסידות מהי?" (רוסית).

 בקיץ תרע"ד, בהיותו בן שלש וחצי, עלה ארצה עם הוריו, כשאביו הוזמן מחו"ל למשרת מורה בביה"ס "תחכמוני" ביפו-ת"א. אחרי כחצי שנה, בעת הנגישות והגירושים של המשטר הצבאי הטורקי במלחמת-העולם הראשונה, גורשו מהארץ בגלל נתינותם הרוסית, ורק לאחר שמונה שנים, בהיותו בן 12, חזרו ארצה. באותן השנים טולטל הילד דרך מצרים, אוקראינה, רוסיה הפנימית, גרוזיה, מוסקבה וקובנה, נתחנך על-ידי אביו, ושנה אחת רק על-ידי אמו בלימודי התורה ובדיבור עברי מראשית ילדותו. (בן 5 התחיל ללמוד ובן 8 ידע כמעט את כל התנ"ך בעל פה. ועד שנתו ה-12 ידע בעל פה את כל ששת סדרי המשנה עם פירוש ה"ברטנורה").

 באותן השנים הרבה לקרוא בספרות העברית החדשה לילדים ולנוער. מקריאתו ולימודו בתנ"ך התרשם מאד מהגבורה והתפארת של אבותינו בימי קדם ועוד בשחר ילדותו גילה בכל עת את רצונו העז להלחם למען שחרור עמנו וארצנו וללכת בדרכי גבורינו הקדומים, ופעם הצליח כל-כך לשכנע את חבריו למשחק, ילדים רוסיים בסאראטוב, בדבר צדקת תביעתו על ארץ-ישראל, שהם התנדבו "לשם הצדק" להצטרף לגדודו ולכבוש את הארץ מידי הטורקי בשביל היהודים...

 כשחזר ארצה ואביו הוזמן שוב למורה בבית-הספר "תחכמוני" בתל-אביב, המשיך הוא ללמוד בבי"ס זה ואח"כ בביה"ס הריאלי "תחכמוני" עד שגמר בו ועמד בבחינת-בגרות ממשלתית. ביקש ללמוד בישיבת "כנסת-ישראל" שעלתה מסלובודקה לחברון, אך


 לא נתקבל מפאת גילו הצעיר. למד שנתים בישיבת "מרכז הרב" של הגראי"ה <persName>קוק </persName> בירושלים ואח"כ נכנס ללמוד במחלקה למדעי הרוח של האוניברסיטה העברית, ושם למד, מלבד מדעי היהדות, גם מתמטיקה ופילוסופיה בתור המקצועות הראשיים, שהצטין בהם מאד.

 מהומות אב תרפ''ט והטבח האכזרי שערכו הערבים בישיבת חברון וביתר המקומות שבהם לא נתקלו בהתנגדות יהודית מאורגנת, תוך אפס מעשה מצד השלטון למניעת הפשעים, - הסעירו את נפשו והטביעו חותמם על חייו וגורלו. הצטרף אז לפלוגות המתנדבים שאורגנו על-ידי ועד הקהלה העברית בירושלים. שליחותו הראשונה היתה ללוות את חללי הישיבה למנוחת-עולמים.

 מיד לאחר טבח חברון פרשו כמה מחשובי המפקדים משורות "ההגנה" אשר היתה עד אז כח הבטחון והמגן היחיד בארץ - והקימו ארגון נפרד. הם קראו לו בשם "אצ"ל" (ארגון צבאי לאומי).

 הצטרף לשורותיו מיד עם הוסדו ומאז שקד על השכלתו הצבאית העצמית ובמהרה היה לאחד מטובי המפקדים והמדריכים של כח המגן העברי הזה.

 שנות תרצ"ו-תרצ"ז מביאות מפנה גורלי בחייו שהיה גם למפנה היסטורי בתולדות דורנו. שוב פרצו מהומות בארץ-ישראל. "היד הנסתרת" נתנה את האות והחלו רציחות המוניות והצתות, שמטרתן היתה לעצור בעד זרם העולים האדיר, שבא מארצות אירופה המנואצת, להצדיק את נעילת השערים בפני פליטי הגיהנום ההיטלראי ולהכשיר את הקרקע לאותו "ספר לבן", שביקש לדון את עמנו לשעבוד נצח בארצו ולכלייה בארצות הגולה.

 מול נחשול הדמים שהציף את הארץ הכריזו מנהיגי הישוב על "הבלגה".

 בראשית המאורעות הסתפק גם הארגון בתפקידי שמירה בלבד. אולם במהרה בא לידי מסקנה, כי לשיטת ההתגוננות הרשמית אין הצדקה מדינית ואין תכלית צבאית. כינוסם של עשרות או מאות בחורים מפינות שונות בערים ובמושבות והפיכתם לכח <persName>פסיבי,</persName> המשאיר את כל ייזמת הפעולה בידי האוייב - שיטה זו לא יכלה למנוע הפלת חללים פתאומיים בקרב הישוב העברי. לדעת הארגון היתה שיטה זו מוכרחה להביא לידי רבוי הקרבנות ולידי החדרת ההכרה בקרב הפורעים, כי הם הם השליטים האמיתיים בארץ הזאת.

 הוא ראה דרך אחת להגנת האומה - היא דרך ההתקפה, דרך <persName>התגובה</persName> המאורגנת. מנהיגי הישוב לא הסכימו לדרך זו ועל כן חל הפילוג בשורות. הארגון הצבאי הלאומי היה לגוף עצמאי גם בדרכי מחשבתו ולארגון <persName>לוחם.</persName> דוד, שהיה ידוע עד אז רק לחוג מצומצם של חבריו ותלמידיו, עלה במהירות מפתיעה בסולם הפיקוד והיה למפקד הראשי של "האר

 גון", למפקד נערץ שלמוצא פיו היו שומעים ללא ערעור גם וותיקים ובוגרים ממנו, באשר לכולם שמש דוגמא בכושר עבודה מפליא, בשקידה על למודים, בנאמנות ובנכונות בלתי מותנית להקרבה עצמית.

 היה נאה דורש ונאה מקיים. משארגן את שורותיו סביב דגל התגובה, המרד והכבוש יצא במהרה לפעולה. ב-י' כסלו תרצ"ח (14.11.37) "יום הראשון השחור", ערך את ההתקפה המאורגנת הראשונה בירושלים. התקפה זו שימשה אות להפרת "ההבלגה" ולנקיטת מעשי תגמול בכל רחבי הארץ, ופקד עליה אישית. וכך היה הנוהג שלו בכל מיבצע קשה ומסוכן. הוא היה גם המתכן וגם ראש המבצעים. סכן את עצמו בטרם סכן אחרים. כך חי, וכך מת.

 לא הסתפק בפעולות התגובה שרבו ותכפו כדי להוכיח, כי לא הפקר הם חיי ישראל, כי ציון איננה אוקראינה וכי יש שילם ונקם לדם היהודי השפוך. חזה למרחקים. חלם על צבא עברי גדול, על צבא המחתרת, שיקום בבוא שעת הכשר, יסתער על כובשי המולדת למיניהם, ישחררנה ויחזירנה לבעליה החוקיים.

 כשם ששקד בימי נעוריו על התנ"ך והתלמוד, כן שקד עתה ימים ולילות על ספרי טקטיקה ואיסטרטגיה. הלך אל המקורות. פתח אפקים. למד ולמד. חיבר, יחד עם עוזרו הראשי וידידו, אברהם שטרן (יאיר), ספרים וחוברות על הנשק ועל השימוש בו (ספר "האקדח" - דנציג-ירושלים, הספריה המרכזית של ברית חיילי החזית היהודים, תרצ''ז, 226 עמודים וצלומים, בחתימת ראש. ד. - הפסידונים שלהם). היה מחדיר בקפדנות את רוח הקרב ואת ההבנה לסדר ולמשמעת בקרב חייליו. למדם את תורת המוסר היהודי, האנושי והצבאי. חרש בנשמת הנוער והפך צעירים, לא ידעו קשת, לחיילים מאומנים ורכי לבב ללוחמים בלתי נרתעים.

 פעולתו בתור המפקד הראשי של הארגון הצבאי הלאומי, הורחבה גם על תפוצות הגולה. בעי


 רות פולין וליטה הוקמו קורסים ליחידות-אימונים בשביל הנוער העברי. אמנו מפקדים ומדריכים. חיל המילואים של צבא השחרור הארצישראלי הלך וגדל. הרעיון של כבוש הארץ שחי בלבות העם מיום צאתו לגלות, לבש עור וגידים וכבש לבבות.

 על הרקע של רעיון הכיבוש צמח רעיון ההעפלה. אמנם היתה בהעפלה גם שאיפת ההצלה של היחיד. ההצלה מן הגולה הדוייה, מרדיפותיה והשפלתה. אבל הוא ועוזריו ראו בתנועת ההעפלה תנועה טרום-משיחית, תנועה של שיבת-ציון כבושית, בניגוד ל"חוקי" השליטים הנכרים, בניגוד לשיטת הסרטיפיקטים. בארגון ההעפלה לא הפלה בין יהודי לבין יהודי. העליה ההמונית שהוא ארגן לא היתה עליה לפי מפתח מפלגתי. עלו באניותיו הכל: בית"רים, אנשי השומר הצעיר, ציונים כלליים ו"סתם יהודים". אבל בין המעפילים היה תמיד מספר ניכר של צעירים שעלו על האניות בכדי להצטרף לשורותיו של הצבא הלוחם.

 עם פרוץ המלחמה העולמית השניה הופסקה ההעפלה וחודשה כתום המלחמה בידי כוחות הנתונים למרות המוסדות הלאומיים. העפלה נהפכה לאחד הגורמים שערערו את יסודות הספר הלבן והפנו את תשומת לבו של העולם כולו לטרגדיה של פליטי ישראל.

 גידול הכח של הארגון הצבאי הלאומי המריץ את השלטונות הבריטיים לרדוף את חבריו וביחוד את מפקדיו. נמצאו, כמובן, גם עוזרים לשלטונות. רבים מבין לוחמי "הארגון" הוסגרו בידי הבולשת. הוא היה נאלץ לשנות את אורח חייו ו"ירד" למחתרת. נעלם מעל פני-השטח. רק אנשים ספורים מבין עוזריו הקרובים ביותר יכלו לראותו. למעשה, היה הוא הראשון שחי חיי מחתרת שלמים.

 "במסלת המחתרת" גם יצא לחוץ לארץ וחזר ארצה. בחוץ לארץ נפגש בפעם הראשונה פנים אל פנים עם זאב ז'בוטינסקי וידוע, כי השפעת הפגישה היתה הדדית. לבו של דוד היה מלא הערצה למראה המנהיג, שנטע בלב הנוער הביתרי את האידיאלים הגדולים של חידוש הנוער (הערצה זו באה בין השאר לכלל בטוי מובהק בפקודת האבל שדוד חבר בשם שלטון-בית"ר אחרי פטירתו של זאב ז'בוטינסקי - פקודת אבל, שהיא יצירה רעיונית ולשונית נפלאה). אבל גם ז'בוטינסקי עמד תחת הרושם של פגישתו עם "איש הברזל" ואמר לו בפגישתם בפריז: "אדוני, אני מחכה לו זה חמשעשרה שנה" ועל זאת חזר בהזדמנויות שונות (בין השאר בפני דודו של דוד, הרב רוזנסון, רב מפורסם בקובנה, בירת ליטה). אחרי שובו מפריז נתמנה על-ידי ז'בוטינסקי לנציב בית"ר בארץ ישראל, ולקצין השלטון.

 בהיותו בחוץ לארץ נפגש גם עם מדינאיים זרים ועם אנשי צבא ועל כולם עשה רושם של קצין צבאי גבוה וגדול, שנולד כאילו לפקד ולהוביל לקרב.

 . זמן קצר לאחר שחזר ארצה נתפס ע"י אנשי הבולשת הבריטית בנסותו לעבור לחיפה. הוא הובא לחקירה ובראש מורם הודיע לנציגי השלטונות, כי הוא המפקד של "הארגון" המקבל על עצמו אחריות אישית מלאה עבור כל מה ש"הארגון" עשה. החרדה לגורלו היתה רבה. ובצדק. איימו עליו בתלייה. הוא השיב : "אני מוכן", אך הוסיף אי-אלו אזהרות חד-משמעיות. נשלח לעכו ומשם למחנה הרכוז בצריפין, שבו מצאוהו המאורעות הגורליים, שאירעו באירופה. פרצה מלחמת העולם השניה. גם חבריו במפקדה הראשית נאסרו בינתיים ונשלחו למחנה רכוז.

 הדיונים הפנימיים שהתקיימו בקרב ההנהגה של "הארגון" הביאו לידי החלטה ברוב דעות כי עם פרוץ המלחמה העולמית ונוכח סכנת ההשמדה הפיסית שהיתר, צפוייה לעם ישראל מידי היטלר, חייב "הארגון" להפסיק את פעולותיו ואף להכריז בפומבי על "ההפוגה", או על "שביתת-נשק". ההחלטה על כך נתקבלה ע"י רוב חברי המפקדה. בערבותו של פנחס רוטנברג שוחרר ממחנה המעצר. זמן מה אחריו שוחררו גם אברהם שטרן (יאיר) ויתר חברי. המפקדה.

 בימים ההם אירע הקרע בינו ובין חלק מחברי המפקדה והוא אמר לפרוש מתפקידו ולהתמסר ללמודיו וכתביו. אולם הפצרות חבריו ודרישתו האישית של ז'בוטינסקי השיבוהו לתפקידו בשורות "הארגון".

 לצד הארגון הצבאי הלאומי<persName> בארץ-ישראל</persName> הוקם הארגון הצבאי הלאומי<persName> בישראל,</persName> בראשותו של אברהם שטרן (יאיר), שהיה נגד "ההפוגה". הפילוג הביא מריבות חמורות, חשדות הדדיים והחלשה כללית של כוח המחנה. אין ספק, כי אלה היו הימים המרים ביותר בחייו, ימים, שבהם ידידים בנפש הופכים שונאים ועמל שנים נחרב והולך.

 הוא התאושש במהרה. ידע, ש"ההפוגה" שנכפתה עליו ע"י מסיבות הזמן אינה אלא זמנית. הוא חזה את היום בו יוציא את חייליו לקרבות מכריעים למען שחרור המולדת. באחת מפקודותיו לקורס למדריכים כתב במפורש, בסגנונו הקצר והשנון, כי "עוד תוצא החרב מנדנה".

 נשא לאשה את שושנה בת חיים וחנה שפיצר (אמה היא מנהלת ביה"ס למלאכה "לבנות מזרחי" בירושלים). בימי "פאטריה" הנסערים תיכן תכנית לסכל את מזימת הגירוש מהנמל. הוא בעצמו סייר בנמל חיפה וטפל בהכנת המנגנון, שבעזרתו אפשר היה לשתק את האניה, מבלי לפגוע בנוסעיה. אולם מישהו הקדימו. 

 בינתים פרץ בעירק "המרד" של ראשיד עלי, שנעזר , במישרין ע"י הגרמנים. הסכנה - סכנת כליון - התקרבה לגבולות הארץ. נצחונו של "המורד" העיראקי היה מביא, את הצבא הגרמני ואת האויריה


 הגרמנית למבואותיה של ארץ-ישראל, שגורלה היה נחרץ, באשר בימים ההם לא היו כאן אלא כוחות הגנה מועטים ביותר. חרב ההשמדה הונפה איפוא על ראש הישוב הארצישראלי. 

 בימי סכנה וחרדה אלה היה הוא מוכן לעשות את הכל, בכדי להדוף את האוייב-המשמיד, ולהציל את חלוץ האומה מהשמדה. וכשפנו אליו בהצעה לסייע במישרין, ע"י חדירה מאחורי הקווים של ראשיד עלי, בהדברת צבאותיו המכורים לגרמניה הנאצית - לא היסס הרבה והחליט, בניגוד לדעת חבריו, לצאת בעצמו אל קוו האש בראש קבוצה קטנה של צעירים עשויים לבלי חת.

 הם יצאו ומלאו את אחד התפקידים החשובים ביותר בהכנעת "המורדים" ובכבוש בגדד. הוא בעצמו תכן את הגנתו של שדה התעופה בחבנייה ואופיינה הדבר, כי עצותיו נתקבלו <persName>כהוראות ממש.</persName> הכל הרגישו, כי עומד לפניהם איש שיודע את כללי האיסטרטגיה הצבאית ואת ממושם במציאות של קרב. חברי קבוצתו חדרו בהתחפשות לתוך עיר הבירה הנצורה שמסביבה עמדו הצבאות של בנות הברית, עמדו ולא נעו מפחד הכוחות העיראקיים והגרמניים האדירים שנמצאו כביבול בין חומות העיר. השהיה זו, שמקורה היה בחוסר אינפורמציה מספקת בתקופה ההיא, היתה יכולה להכריע את גורל כל המערכה, באשר יתרון הכח היה בידי אנשי ראשיד עלי ועוזריו הגרמניים ורק במלחמת תנופה ו"במערבת בזק" אפשר היה להכותם. אנשי קבוצתו, הם שהצילו את המצב. הם חדרו מתוך סכנת נפשות מאחורי "המורדים", ביצעו מעשי חבלה וקבעו וזה היה העיקר - כי הצבא העיראקי נמצא במנוסה כללית ואין בעצם מגן על בגדד. כשהוחוורה עובדה זו למפקדי הצבא הבריטי - והיא הפתיעה אותם מאד - החליטו לכבוש את בגדד. ואכן נכנסו לתוך העיר וכבשוה הודות להסתכנותם ושליחותם של בחורים עברים.

 ראשיד עלי הוכה. הסכנה שאיימה על ארץ ישראל ועל אזרחיה העברים הורחקה. אך הוא לא חזר לארץ מכורתו. נפל שדוד בארץ נכר ביום כ"ג אייר תש"ב, במצודה, ושם על חופי האגם רוכנייה נקבר. (בצבא היה ידוע בשם "בן-משה", ורק אחרי מותו נודע שמו הנכון, והם הוסיפו על המצבה ליד שמו את התאר "קפטן").

 במזודתו אשר חזרה משליחותה נמצאו: תנ"כ, סדור התפלות שלו ותיק ובו טלית ותפילין. 

</p>
<p>

 תוספות: 

 ארונו הובא מקפריסין לארץ ביום כ' אייר תשט"ז (1.5.56), הוצב ב"מצודת זאב" בת"א, ולמחרתו הובא לקבורה בהר הרצל. שקי-חול מקברו של זאב ז'בוטינסקי בניו-יורק ומקברות הרוגי מלכות בצפת - הונחו על קברו. (ראה כרך ב', עמודים: 2972, 976)


</p>
<p>

 תוספות: 

 (ראה עמודים : 3191, 2972, 976).

 ארונו לא הובא עדין מקפריסין (כפי שנתפרסם בעמוד 3191).

</p></div>
         <div type="bibliogrphy">
            <listBibl>
<bibl>Volume: #2 ,Page: 969 ,URL: http://www.tidhar.tourolib.org/tidhar/view/2/969</bibl><bibl>Volume: #2 ,Page: 970 ,URL: http://www.tidhar.tourolib.org/tidhar/view/2/970</bibl>
<bibl>Volume: #2 ,Page: 971 ,URL: http://www.tidhar.tourolib.org/tidhar/view/2/971</bibl>
<bibl>Volume: #2 ,Page: 972 ,URL: http://www.tidhar.tourolib.org/tidhar/view/2/972</bibl>
<bibl>Volume: #2 ,Page: 973 ,URL: http://www.tidhar.tourolib.org/tidhar/view/2/973</bibl>
<bibl>Volume: #2 ,Page: 974 ,URL: http://www.tidhar.tourolib.org/tidhar/view/2/974</bibl>
<bibl>Volume: #2 ,Page: 975 ,URL: http://www.tidhar.tourolib.org/tidhar/view/2/975</bibl>
<bibl>Volume: #2 ,Page: 976 ,URL: http://www.tidhar.tourolib.org/tidhar/view/2/976</bibl>
<bibl>Volume: #2 ,Page: 977 ,URL: http://www.tidhar.tourolib.org/tidhar/view/2/977</bibl>
<bibl>Volume: #2 ,Page: 978 ,URL: http://www.tidhar.tourolib.org/tidhar/view/2/978</bibl>
<bibl>Volume: #2 ,Page: 979 ,URL: http://www.tidhar.tourolib.org/tidhar/view/2/979</bibl>
            <bibl>Volume: #8 ,Page: 3190 ,URL: http://www.tidhar.tourolib.org/tidhar/view/8/3190</bibl><bibl>Volume: #9 ,Page: 3411 ,URL: http://www.tidhar.tourolib.org/tidhar/view/9/3411</bibl></listBibl>
         </div>
      </body>
  </text>
</TEI>
