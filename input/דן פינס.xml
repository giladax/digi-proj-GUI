<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1602 ,URL: http://www.tidhar.tourolib.org/tidhar/view/4/1602</bibl><bibl>Volume: #4 ,Page: 1603 ,URL: http://www.tidhar.tourolib.org/tidhar/view/4/1603</bibl>
<bibl>Volume: #4 ,Page: 1604 ,URL: http://www.tidhar.tourolib.org/tidhar/view/4/1604</bibl>
<bibl>Volume: #4 ,Page: 1605 ,URL: http://www.tidhar.tourolib.org/tidhar/view/4/1605</bibl>
<bibl>Volume: #4 ,Page: 1606 ,URL: http://www.tidhar.tourolib.org/tidhar/view/4/1606</bibl>
<bibl>Volume: #4 ,Page: 1607 ,URL: http://www.tidhar.tourolib.org/tidhar/view/4/1607</bibl>
<bibl>Volume: #4 ,Page: 1608 ,URL: http://www.tidhar.tourolib.org/tidhar/view/4/1608</bibl>
<bibl>Volume: #4 ,Page: 1609 ,URL: http://www.tidhar.tourolib.org/tidhar/view/4/1609</bibl>
<bibl>Volume: #4 ,Page: 1610 ,URL: http://www.tidhar.tourolib.org/tidhar/view/4/1610</bibl>
<bibl>Volume: #4 ,Page: 1611 ,URL: http://www.tidhar.tourolib.org/tidhar/view/4/1611</bibl>
<bibl>Volume: #4 ,Page: 1612 ,URL: http://www.tidhar.tourolib.org/tidhar/view/4/1612</bibl>
<bibl>Volume: #4 ,Page: 1613 ,URL: http://www.tidhar.tourolib.org/tidhar/view/4/1613</bibl>
<bibl>Volume: #4 ,Page: 1614 ,URL: http://www.tidhar.tourolib.org/tidhar/view/4/1614</bibl>
<bibl>Volume: #4 ,Page: 1615 ,URL: http://www.tidhar.tourolib.org/tidhar/view/4/1615</bibl>
<bibl>Volume: #4 ,Page: 1616 ,URL: http://www.tidhar.tourolib.org/tidhar/view/4/1616</bibl>
<bibl>Volume: #4 ,Page: 1617 ,URL: http://www.tidhar.tourolib.org/tidhar/view/4/1617</bibl>
<bibl>Volume: #4 ,Page: 1618 ,URL: http://www.tidhar.tourolib.org/tidhar/view/4/1618</bibl>
<bibl>Volume: #4 ,Page: 1619 ,URL: http://www.tidhar.tourolib.org/tidhar/view/4/1619</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>דן פינס</persName>

</head>
         <div><p> נולד בוארשה, פולין, ו' אדר ב' תר"ס (1900) לאביו <persName>מאיר איסר</persName> (סוחר, עסקן, נכד אחיו של <persName>הרי"מ</persName> <persName>פינס</persName> , ציוני ותיק, ידע בע"פ את התנ"ך והמשנה) ולאמו<persName> לאה</persName> בת <persName>יעקב בלואוס</persName> . למד בחדרים, בישיבות סלונים ורוזינוי, עמד בבחינת בגרות בגימנסיה העברית של פ. כהן, והמשיך את לימודיו באוניברסיטאות חארקוב, ייקאטרינוסלאב ומוסקבה. התחיל בגיל צעיר בפעולות למען ציונות, עברית והחלוץ, והמשיך בהן אף במשטר הסובייטי. בייקאטרינוסלאב פיתח פעולה רחבה לעברית ולתיאטרון עברי, יחד עם המשורר א. שלונסקי.

 בראשית תקופת המהפכות והתסיסות ברוסיה לאחר מיגור משטר הצאר ארגן קורסים לעברית וקורסים למדריכים בשביל הפעולה הציונית והחלוצית במקומות שונים ברוסיה. בשנות 1919/21 היה מנהל לשכת הקובלנות הסובייטית ומפקד ההגנה העצמית היהודית בפוצ'פ ואח"כ בכל המחוז ובסתיו 1920 הדף גדודו כנופיה של שודדים אוקראינים בצירוף אספסוף פולני והכריחם לסור מפוצ'פ (פרעו בעיירה אחרת). קודם לכן השתתף בגדודי הגנה בייקאטרינוסלאב ובאוריול. בשנות 1920/22 היה מזכיר המשרד הארצישראלי במוסקוה, (היו"ר היה


 פרופ' צבי בלקובסקי ואח"כ סעדיה גולדברג) שנתן אישורים לעליה לחברי החלוץ ולציונים מאורגנים. מ-1921 ועד 1930 היה מזכיר מרכז החלוץ ברוסיה ובאוקראינה, עורך עתוני החלוץ, השתתף בייסוד עשרות משקים חלוציים וסניפי החלוץ באוקראינה, ברוסיה הלבנה, בקרים ובמקומות אחרים (ביניהם המשקים "תל-חי", "מעין", "כרם יוסף" על שם יוסף טרומפלדור), וכן ארגן פעולה ציונית ועברית בין חקלאים ומתישבים יהודים במקומות רבים בכל רחבי רוסיה. כתב מאמרים בעניני צבור ב"איזווסטיה" ובעתון האגודות המקצועיות "טרוד" ונודע במסגנן ועורך מוכשר ברוסית. סיגנן כרך אחד של "האנציקלופדיה הטכנית" ועוד. בא במגע עם אנשי צמרת השלטון הסובייטים (בקשריו אלה נעזר ע"י פרופ' דוד שור) ואם אחדים מהם (סמידוביץ', קאמינייב, לארין) היו קשריו קרובים לידידות. במידה ניכרת סייעו קשרים אלה בידיו כדי להחזיק מעמד ולפעול

 בגלוי ובסתר למען החלוץ. היועצים היהודים של המפלגה הקומוניסטית (אנשי ה"ייבסקציה") הלשינו באיבה ארסית על כל תנועה חשודה בלאומיות יהודית הנושאת עין לשטח פעולה מחוץ לתחום שליטתם, והם הציגו בפני השליטים הרוסים את הציונות כתנועה נגררת אחר האימפריאליזם הבריטי, כתנועה ריאקציונית ואויבת להגשמת הסוציאליזם הסובייטי. מאידך היו רבים באנשי הצמרת, רוסים מלידה ומבטן מסוגלים יותר להבין, שהחלוציות היא תנועה כשרה ומועילה להעברת יהודים לעבודות עמל-כפיים ויש בה משום ביטוי להגדרה עצמית לאומית. ואכן נתקבלה הסברה זו של דן פינס על דעת <persName>יוסף סטאלין</persName> (שהיה אז המזכיר הראשי של המפלגה הקומוניסטית והקומיסאר לעניני הלאומית) בעת שנתקבל אצלו לשיחה ב-1923, ובתוצאה ניתן אישור רשמי לפעולות החלוץ בעניני הכשרה, תרבות ועליה. (פרשה זו מתוארת בספרו של דן פינס "החלוץ בכור המהפכה"). אך אנשי הייבסקציה לא השלימו עם מתן חופש לתנועה יהודית אחרת, לא שלהם, והשתדלו בכל הדרכים להשיג את חיסול

 התנועה בכח דעת הקהל ובכח השלטון. עוד ב-1920 כינסו בהוטל ועידה "בלתי מפלגתית" (בה השתתפו גם הסופר<persName> נתן גורן </persName> - אז <persName>גרינבלט - ודן פינס)</persName> , שבה הציעו לאסור את פעולות המכבי והחלוץ, אך אחרי נאום המחאה של פינס, נדחתה ההצאה ברוב גדול של בלתי מפלגתיים באמת והוסרה מעל הפרק. גם אחרי האישור הרשמי לפעולות החלוץ לא שקטו הייבסקאים, ולרדיפות הציונות מצאו להם עוזרים בין אנשי המשטרה הפוליטית (ג.פ.או.) עשרות פעמים נערכו חיפושים בבגדיו ובחדרו של פינס ועיכבוהו בתחנות רכבת במסעיו בין מוסקבה לסניפים ולמשקים חלוציים, אך מעולם לא מצאו אצלו שום דבר פסול שביקשו למצוא. - פעם, ב-1923, כשנעצר בתחנת הומל ובכיסו דפדפת מלאה כתבות של חברים וסניפים בסביבה, בלע את כל הדפדפת בדרכו עד בית-הכלא וה"מזון" הזה גרם לו מחלה, אך במהרה הבריא ממנה. נבחר על-ידי החלוץ ברוסיה לשני קונגרסים ציוניים ולועידה העולמית של החלוץ בדאנציג, אך לנסוע לא הורשה.

 ב-1925 נשא לאשה את<persName> פייגה</persName> בת<persName> צבי טאכסה.</persName> באותה שנה שלח ברכה בשמו ובשם חברו <persName>יהושע</persName> <persName>אלטשולר</persName> (מאסירי ציון ברוסיה, שמאז מלחמת-עולם ב' נעלמו עקבותיו מעיני ידידיו שמחוץ לרוסיה) לעתון "דבר" שהחל אז להופיע בתל-אביב, ומאז שלח לעתון זה מכתבים, רשימות ולפעמים אף טלגרמות (בחתימות <persName>קולמוס, צפורן, דף, ועוד)</persName> , ובהשתדלותו ניתן רשיון להכניס למוסקבה יום-יום 100 גליונות "דבר", שנמצאו להם קוראים לרוב. [הרשיון בוטל כעבור שנה].

 השתתף בויכוחים פומביים עם אנשי הייבסקציה באספות עם במוסקבה, בחארקוב, ברוסטוב ע"נ דון, בפוצ'פ, בהומל ועוד. נאסר בבריאנסק, בחארקוב, בויניציה, בהומל, בויטבסקי בסמולנסק, בקרים, במוסקבה, בייקאטרינבורג, בטומסק, ועוד. בכל המקרים ניסו אנשי ג.פ.או. להאשימו בפעולות בלתי-חוקיות כדי למצוא אסמכתא להחזיקו במאסר ולהפטר מהטורח המיגע להשיח עליו בתנועותיו החפשיות בחוץ, אך לא עלה בידם למצוא הוכחות נגדו ובגלל התערבות אישים חשובים לטובתו הוכרחו לשחררו.

 במארס 1926 ארגנה הייבסקציה ברוסטוב ע"נ דון משפט צבורי פומבי על החלוץ, ומתוך תקוה שההמונים היהודים והאחרים יאמינו לנואמים הייבסקאים (שקיוו להיות שליטים יחידים על הבמה) בדבר הסכנה למולדת הסובייטית מצד החלוץ הנפשע הכינו מראש פסק-דין להרשעת החלוץ והציונות, שלפי חשבונם יתקבל פה אחד, החברים המקומיים הזמינו את פינס טלגרפית ממוסקבה והוא הופיע על הבמה כסניגור והצליח לשכנע את רוב הנאספים, וביניהם גם חברי הנוער הקומוניסטי "קומסומול" שהמפעל הציוני הוא מפעל אנושי-פרוגרסיבי, ופסק-הדין המרשיע נדחה ברוב דעות. זה היה כבר יותר מדי בשביל הייבסקאים ועוזריהם מאנשי הג.פ.או. ואז החליט הג.פ.או. לשלח את


 פינס לשלש שנים למחוז נארים שבסיביר כאדם מסוכן לבטחון המשטר.

 הדבר נודע לו בעוד מועד. קודם כל החביאו ד"ר <persName>יוסף רוזן </persName> (מנהל ג'וינט ברוסיה) בחדרו במוסקבה למשך לילה (ואף במקרים קודמים עזר לו, ביחוד בעבודה החלוצית, אפילו בסיכון מעמד עצמו), כדי שיספיק לגמור עבודה מסוימת בטרם ילקח למאסר ולגירוש. ממחרת התיצב בג.פ.או. ובגלל התערבותה האישית של מרת <persName>פשקובה</persName> , אשת <persName>מכסים גורקי</persName> , הורשה לנסוע למקום גירושו בלי לווי שוטרים. אח"כ, עקב השתדלותו של פ. סמידוביץ, סגן הנשיא של הס.פ.ס.ר. הורשה לעבור לעיר הגדולה טומסק, שם ישב תשעה חדשים (יחד עם<persName> ל. צנציפר, שמחה סברדלוב</persName> ואשתו,<persName> פאני גרינברג</persName> ועוד מגורשים בעוון ציונות) ועבד כמסגנן ומגיה בעתון הסובייטי המקומי. גם משם הדריך את החברים הצעירים שנשארו במרכז החלוץ במוסקבה, שלח רשימות ל"דבר", קיבל את העתון בחבילות-דואר פעמיים בשבוע ואחרי קריאה בו היה נשלח לחברים מגורשים במקומות אחרים. מטומסק יצא לבקר, לפי רשיון מיוחד, בישובים ובקולחוזים בסביבה וכתב על כך מאמר בעתון אתנוגרפי במוסקבה.

 בטאשקנט נוסד קיבוץ חלוצי, שחבריו קראו לו "דן-יהושע", על שמו ועל שם חברו <persName>יהושע אלטשולר</persName> הנ"ל. גם זאת לא יכלה הייבסקציה לסבול וחיסלה את המשק שנה לאחר הוסדו.

 עקב הלשנתו של גולה באשמה אחרת (בעוון סוציאל-דמוקרטיה), כי דן פינס עוסק גם במקום גירושו, בטומסק, בעבודה פוליטית אסורה, נאסר בסוף 1928, נערך חיפוש אצלו ואצל חברים אחרים, והוא הובל למוסקבה וישב שלשה שבועות בכלא המרכזי של ג.פ.או.

 בינתים הגיש מרכז החלוץ בקשה לברר את ענינו מחדש, בנימוק שהוא היה תמיד בלתי-מפלגתי ומעולם לא הסתיר מהשלטון את יחסו החיובי לעליה ולעברית, ובכן אין מצדו שום סכנה לבטחון המדינה מאחר שאינו עוסק בפעולת-מחתרת סודית. מרכז החלוץ היה זקוק לשחרורו של פינס, שכן היה הוא היחידי שנשאר מהחותמים על בקשת הרשיון והתקנון של החלוץ, ואם הוא איננו משתתף בניהול הענינים הרי חסרה פעולת מרכז החלוץ את הבסיס החוקי. מאסרו בטומסק בא איפוא כתוצאה מההלשנה הנ"ל ובו בזמן פעלה בקשת מרכז החלוץ בעד העברתו למוסקבה לחקירה. כאן פעלו איפוא ביחד שני גורמים מנוגדים: אחד שנתכוון לרעתו ואחד לטובתו.

 אחרי שלשה שבועות של מאסר וחקירה במוסקבה שוחרר. בעזרת ידידיו רמי-המעלה נתקבל שוב לראיון אצל סטאלין, אך ללא תועלת, כי סטאלין השיב בקיצור יבש: "אין לנו מה להתווכח. הציונים והחלוצים הוכיחו, כי הם נגדנו".

 ב-1 במארס 1928 פורסמה פקודה מטעם קומיסאריון-הפנים הסוביטי על חיסול "החלוץ" ופוע"צ שמאל וכל סניפיהם ומשקיהם.

 עוד בשנים 1922, 1923, 1924, 1925, 1926 הגיש בקשות (לפי דרישת מרכז החלוץ) להרשות לו לעלות לארץ, ולא נענה. אחרי שיחה זו עם סטאלין חזר על בקשתו. ושוב לא נענה. ב-1929 הגיש שוב את בקשתו, ואחרי שתיקה ממושכת מצד הג.פ.או. הודיע לו <persName>לארין-לוריא</persName> (מעורכי ה"פראבדה"), כי הג.פ.או. מוכן לתת לו את רשיון היציאה בתנאי שיחתום על התחייבות לא לחזור לרוסיה לעולם, ושאם בכל זאת יחזור אי פעם בדרך בלתי-ליגאלית או אפילו בויזה (שיקבל מקונסול סוביטי על-ידי התכחשות להתחייבותו), יהיה צפוי לעונש חמור ביותר בלי כל חקירה ומשפט. מקודם פקפק אם להסכים לצורה זו של יציאה מרוסיה, אך סמידוביץ ולארין וכן ד"ר רוזן שכנעוהו, שגם אם יסרב אינו מובטח מפני העונש החמור ביותר, ואחרי שחתם על התעודה הנ"ל נתנו פספורטים לו ולאשתו ולבנו לצאת לארץ-ישראל, ישר מאודיסה ולא דרך אירופה.

 אחרי בדיקה יסודית בנמל אודיסה הפליגו באניה "נובורוסייסק" ובראשית אפריל 1930 הגיעו ליפו. מאז הוא חבר מערכת "דבר" נבחר כחבר למועצת ההסתדרות ולמועצת מפלגת פועלי ארץ-ישראל ולקונגרס הציוני ב-1939, עורך את ספר השנה של התאגדות העתונאים, יזם וערך את הירחון "טכניקה ומדע", השתתף עם המהנדס <persName>סעדיה גולדברג</persName> בקביעת מונחים כלכליים וטכניים לתכניון העברי בחיפה ולמוסדות אחרים והיה חבר הועדה הלשונית של העתונות העברית בארץ. עם התחלת מלחמת-העולם השנית יזם את יסוד המדור לחיפוש קרובים שליד הסוכנות היהודית והיה חבר המועצה של גופים שונים לארגון: העזרה ליהודי אירופה.

 בדצמבר 1945 יצא בפעם הראשונה בשליחות ההסתדרות ו"דבר" לאמריקה, ומאז עשה שם כ-3 שנים (בהפסקות). נשא למעלה מאלף הרצאות באספות ובכינוסים של חוגים שונים: חברי אגודות מקצועיות יהודים ולא-יהודים, אנשי-השכלה, סוחרים, בעלי מלאכה וכן סטודנטים ופרופסורים. ממרס 1948 ניתן לו יום-יום. רבע שעה ברדיו WEVD בניו-יורק לשידור "קול ארץ-ישראל" (ידיעות על המתרחש בארץ) ומנהלי התחנה קבעו, כי בחדשי המלחמה בארץ האזינו 200 אלף איש לשידוריו יום-יום. בקיץ 1948 ובאביב 1949 הרצה בקביעות על ספרות עברית חדשה באוניברסיטת ניו-יורק, נשא הרצאות-אורח לסטודנטים ולפרופסורים בביה"ס העליון מכון-רוזבלט בשיקאגו, באוניברסיטת טכסאס, בבית המדרש למדעי היהדות (מכון שכטר) בניו-יורק בהאנטר קולג' בניו-יורק ועוד. הרצה ונאם באספות וברדיו בעשרות ערים וישובים בארצות-הברית, בקנדה ובמכסיקו. כתב מאמרים בעתונים ובקבצים באידית ובאנגלית, ביחוד ב"אידישער קעמפער", ב"פארווערטס", בקבצים


 אנגליים של מגבית ההסתדרות, מאמר גדול על ההתישבות בארץ בירחון המדעי לסוציאולוגיה חינוכית בהוצאת אוניברסיטת ניו-יורק (נובמבר 1948), בעתוני קנדה, מכסיקו, צ'ילי, צרפת, ארגנטינה, בראזיל, ועוד. פרסם גם חוברות אחדות לעניני היום של מדינת ישראל. ב-1947 ניהל את פעולות השקל מטעם כל תנועת העבודה הציונית באמריקה: השתתף בפעילות בארגון המגבית של ההסתדרות, הופיע באספות אחדות למען המגבית היהודית המאוחדת ועזר באיסוף כספים למען ההגנה וביחוד למען קופתחולים (לעזרת נכים ושיקומם).

 כעתונאי השתף בכל הדיונים העיקריים לפני הקמת המדינה ואחריה, בישיבות הראשונות של הועדה האנגלית-האמריקאית בואשינגטון (דצמבר 1945) ובכל המושבים של עצרת האומות ומועצת הבטחון על ארץ-ישראל ונתן את חלקו לארגון ההסברה בין מדינאים ועתונאים. השתתף גם במושב עצרת האומות בפאריס (ספטמבר-דצמבר 1948) וארגן קבוצת עתונאים לפעולה בין מדינאים ועתונאים זרים, ובהשפעת הסברתם עברו עתונאים אמריקאים אחדים מהמחנה הפרו-ערבי למחנה התומכים בישראל. כן שכנע בהסברותיו לטובת ישראל והמפעל הציוני כמה עתונאים בשיקאגו, בלוס-אנג'לס ובסאן-אנטוניו (טכסאס), את הפרשן המדיני של רדיו טכסאס ושני פקידים גבוהים של משרד-החוץ הואשינגטוני. היה מעורב (יחד עם אשתו ובנו) בחקירת משפטית (בינואר 1948) בקשר לשליחת נשק וחמרי-נפץ מניו יורק לארץ-ישראל. שלח ל"דבר" עשרות רבות של רשימות וטלגרמות מאמריקה ומצרפת. ארגן תערוכות של הספר העברי בלוס-אנג'לס ובניו-יורק והרצה עברית בעשר ערים באמריקה בפני אלפי שומעים.

 חוץ ממאמרים למאות פרסם עוד ברוסיה את החוברות הבלתי-ליגאליות "ההתישבות היהודית בססס"ר" (1924), "שאלת הלשונות" (1925), "לאן הולכת ארץ-ישראל" (1928), ואח"כ בארץ את הספרים "החלוץ בכור המהפכה" (1938), "מה ומי" (הוצאת "דבר", 1941) חוברות על א. ש. ליברמן, משה הס ועל נחמן סירקין. תרגם וערך את הספר "כלכלה מדינית" לפ. נפתלי, ועוד.

 צאצאיו; קפאי (חבר קיבוץ מזרע), רני (בת).

</p>
<p>

 תוספות: 

 נפטר ברחובות, ד' חשון תשכ"א (14.10.1961) והובא לקבורה בתל-אביב (ראה כרך ד', עמוד 1616)


</p></div>
         <div type="bibliogrphy">
            <listBibl>
<bibl>Volume: #4 ,Page: 1602 ,URL: http://www.tidhar.tourolib.org/tidhar/view/4/1602</bibl><bibl>Volume: #4 ,Page: 1603 ,URL: http://www.tidhar.tourolib.org/tidhar/view/4/1603</bibl>
<bibl>Volume: #4 ,Page: 1604 ,URL: http://www.tidhar.tourolib.org/tidhar/view/4/1604</bibl>
<bibl>Volume: #4 ,Page: 1605 ,URL: http://www.tidhar.tourolib.org/tidhar/view/4/1605</bibl>
<bibl>Volume: #4 ,Page: 1606 ,URL: http://www.tidhar.tourolib.org/tidhar/view/4/1606</bibl>
<bibl>Volume: #4 ,Page: 1607 ,URL: http://www.tidhar.tourolib.org/tidhar/view/4/1607</bibl>
<bibl>Volume: #4 ,Page: 1608 ,URL: http://www.tidhar.tourolib.org/tidhar/view/4/1608</bibl>
<bibl>Volume: #4 ,Page: 1609 ,URL: http://www.tidhar.tourolib.org/tidhar/view/4/1609</bibl>
<bibl>Volume: #4 ,Page: 1610 ,URL: http://www.tidhar.tourolib.org/tidhar/view/4/1610</bibl>
<bibl>Volume: #4 ,Page: 1611 ,URL: http://www.tidhar.tourolib.org/tidhar/view/4/1611</bibl>
<bibl>Volume: #4 ,Page: 1612 ,URL: http://www.tidhar.tourolib.org/tidhar/view/4/1612</bibl>
<bibl>Volume: #4 ,Page: 1613 ,URL: http://www.tidhar.tourolib.org/tidhar/view/4/1613</bibl>
<bibl>Volume: #4 ,Page: 1614 ,URL: http://www.tidhar.tourolib.org/tidhar/view/4/1614</bibl>
<bibl>Volume: #4 ,Page: 1615 ,URL: http://www.tidhar.tourolib.org/tidhar/view/4/1615</bibl>
<bibl>Volume: #4 ,Page: 1616 ,URL: http://www.tidhar.tourolib.org/tidhar/view/4/1616</bibl>
<bibl>Volume: #4 ,Page: 1617 ,URL: http://www.tidhar.tourolib.org/tidhar/view/4/1617</bibl>
<bibl>Volume: #4 ,Page: 1618 ,URL: http://www.tidhar.tourolib.org/tidhar/view/4/1618</bibl>
<bibl>Volume: #4 ,Page: 1619 ,URL: http://www.tidhar.tourolib.org/tidhar/view/4/1619</bibl>
            <bibl>Volume: #12 ,Page: 4122 ,URL: http://www.tidhar.tourolib.org/tidhar/view/12/4122</bibl></listBibl>
         </div>
      </body>
  </text>
</TEI>
