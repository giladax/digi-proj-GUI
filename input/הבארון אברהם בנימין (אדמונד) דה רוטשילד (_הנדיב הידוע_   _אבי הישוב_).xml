<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2389 ,URL: http://www.tidhar.tourolib.org/tidhar/view/5/2389</bibl><bibl>Volume: #5 ,Page: 2391 ,URL: http://www.tidhar.tourolib.org/tidhar/view/5/2391</bibl>
<bibl>Volume: #5 ,Page: 2392 ,URL: http://www.tidhar.tourolib.org/tidhar/view/5/2392</bibl>
<bibl>Volume: #5 ,Page: 2393 ,URL: http://www.tidhar.tourolib.org/tidhar/view/5/2393</bibl>
<bibl>Volume: #5 ,Page: 2394 ,URL: http://www.tidhar.tourolib.org/tidhar/view/5/2394</bibl>
<bibl>Volume: #5 ,Page: 2395 ,URL: http://www.tidhar.tourolib.org/tidhar/view/5/2395</bibl>
<bibl>Volume: #5 ,Page: 2396 ,URL: http://www.tidhar.tourolib.org/tidhar/view/5/2396</bibl>
<bibl>Volume: #5 ,Page: 2397 ,URL: http://www.tidhar.tourolib.org/tidhar/view/5/2397</bibl>
<bibl>Volume: #5 ,Page: 2398 ,URL: http://www.tidhar.tourolib.org/tidhar/view/5/2398</bibl>
<bibl>Volume: #5 ,Page: 2399 ,URL: http://www.tidhar.tourolib.org/tidhar/view/5/2399</bibl>
<bibl>Volume: #5 ,Page: 2400 ,URL: http://www.tidhar.tourolib.org/tidhar/view/5/2400</bibl>
<bibl>Volume: #6 ,Page: 2441 ,URL: http://www.tidhar.tourolib.org/tidhar/view/6/2441</bibl>
<bibl>Volume: #6 ,Page: 2442 ,URL: http://www.tidhar.tourolib.org/tidhar/view/6/2442</bibl>
<bibl>Volume: #6 ,Page: 2443 ,URL: http://www.tidhar.tourolib.org/tidhar/view/6/2443</bibl>
<bibl>Volume: #6 ,Page: 2444 ,URL: http://www.tidhar.tourolib.org/tidhar/view/6/2444</bibl>
<bibl>Volume: #6 ,Page: 2445 ,URL: http://www.tidhar.tourolib.org/tidhar/view/6/2445</bibl>
<bibl>Volume: #6 ,Page: 2446 ,URL: http://www.tidhar.tourolib.org/tidhar/view/6/2446</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הבארון אברהם בנימין (אדמונד) דה רוטשילד ("הנדיב הידוע" - "אבי הישוב")</persName>

</head>
         <div><p> נולד בט"ו באב תר"ה (19.8.1845) בפאריס (צרפת). לאביו <persName>יעקב (ג'יימס) מאיר</persName> (1868-1792 ; - אבי בית <persName>רוטשילד</persName> הפריסאי ובנו החמישי של<persName> מאיר אמשיל,</persName> 1812-1743 מפראנקפורט, הראשון לבארונים לבית <persName>רוטשילד</persName> ) ולאמו <persName>בתיה (בטי)</persName> בת <persName>שלמה מאיר</persName> , בנו השני של <persName>מאיר אמשיל</persName> ואבי בית <persName>רוטשילד</persName> הווינאי, שהיתה נודעת כחובבת השפה העברית ותומכת בסופרים יהודים.

 גדל באוירת הנאמנות למסורת המשפחה, שהזדהתה עם המסורת הישראלית, ונדיבות יהודית וכללית מתוך הכרה באצילות המחייבת לזכור ממרומי מעמדה בעולם את בני עמה הנתונים בשפל המדרגה. (אביו ודודו שלמה מאיר פעלו גדולות בהשתדלותם הדיפלומטית להצלת היהודים מ"עלילת דמשק" ב-1840).

 קיבל חינוך מעולה בתרבות הצרפתית והכללית, וביחוד נטה בצעירותו ללימוד האמנות והספרות, ומחנכו ליהדות היה ד"ר <persName>אברהם (אלברט) כהן</persName> , שהיה יועץ לעניני הצדקה של הבארון יעקב מאיר ושליחו לירושלים בעניני סעד לישוב ויסוד בית-החולים רוטשילד ומוסדות אחרים, והיה גם מחובבי ציון הראשונים ופרסם כמד. מאמרים ב"המגיד" ובאחד מביקוריו בארץ הוציא בירושלים את כתב-העת העברי הראשון בשם "מנחה חדשה".

 ב-24.10.1877 נשא לאשה את<persName> עדה (אדלאידה</persName> ) בת <persName>שמעון וולף (וילהלם קרל מאיר) רוטשילד</persName> , בנו של <persName>קארל מאיר</persName> , הבן הרביעי של <persName>מאיר אמשיל </persName> אבי השושלת ומנהל סניף הבנק העולמי שלה בנאפולי, שהיתה אז בירת ממלכת "שתי הסיציליות". זה היה בהתאם למסורת המשפחה, שנשתמרה בדורות הראשונים, שצאצאי בית רוטשילד יתחתנו ביניהם, כפי שצוה אבי


 השושלת. (הבארון ר' <persName>שמעון וולף מנאפולי</persName> נודע באדיקותו בתורה ובמצוות ונקרא כתואר "הבארון הצדיק", ובתו המשיכה באורח-חיים זה והשרישתו בבית בעלה).

 הרחיב את עסקי הבנק של בית-רוטשילד הפאריסאי בהזרמת הון לקידמה הכלכלית של אירופה בחלק השני של המאה ה-19 ובחלק הראשון של המאה ה-20, בהשקעות במפעלי תעשיה ומכרות ומסילות-ברזל ועסקי אשראי גדולים, ובעיקר בהלואות למדינות. (בין הלווים ממנו היתה גם ממשלת רוסיה הצארית, וכשהגבירה את דיכוי היהודים בארצה, הפסיק לה את האשראי).

 אנשי מדע ותרבות, סופרים ואמנים היו אורחים רצויים בטרקלינו, והאוסף האמנותי שלו נודע לתהלה בעשירותו וברמת איכותו הגבוהה, שהעידה על טעמו המעודן ועל הבנתו הגדולה באמנות. נבחר לחבר האקדמיה לספרות ואמנות ולעתים קרובות הרצה בה על חידושיו בחקר האמנות. נדיבותו נודעה לתהלה וידו היתה פתוחה למפעלי סעד וחסד ואף לעזרה לנצרכים פרטיים, שיועציו לעניני צדקה מצאום ראויים לכך. אף בחיים הצבוריים היהודים תפס מקום כבוד במתן עצה ועזרה באחת.

 היה מראשי התומכים בחברת "כל ישראל חברים" (אליאנס) וחבר הועד שלה, ועניני העזרה לשיפור מצבם המדיני, התרבותי והכלכלי של יהודי הארצות הנחשלות היו קרובים ללבו. בית-הכנסת המפואר שבנה בפאריס נעשה בית-הכנסת המרכזי של היהודים היציבים המאוגדים ב"קונסיסטואר", וכן תמך במוסדות הקהלת לקיום החיים הדתיים. אמנם לא סיפקה אותו הרמה הריטואלית של שרותי הדת בקהלה, ולצרכי ביתו החזיק שוחט מירחד. שהיה לוקחו עמו בין צוות המטבח של אנית-הטיול שלו כשיצא למסעי נופש בים, משום ששרותי הכשרות של הקהלת לא הגיעו לרמה הדרושה בבית חתנו של הבארון הצדיק ר'<persName> שמעון וולף</persName> , ואף בשמירת שבת דקדק הרבה יותר משאר חברי הקהלת. אך כאדם מעשי וסובלני לא שקד לכפות את דעתו על אחרים והעדיף לתמוך במוסדות הקהלת כמו שהם, שאם אינם מקיימים הרבה יהדות, יקיימו-נא לפחות את המעט שמקיימים בצורה המתקבלת על דעתם וטעמם של יהודי פאריס, המרוחקים מהמסורת היהודית הישנה שמלפני המהפכה הצרפתית,

 באורח-חייו זה ייצג את הטפוס המעולה של נצר לבית רוטשילד, שהיה בו, באורח-חייו זה, כדי להקנות לו בתודעת היהודים בני דורו את הכינוי "השר הנדיב, דורש טוב לעמו", כשם שניתן תואר זה ליהודים רמי מעלה ונדיבי לב אחרים, שזכרו את אחיהם בני עמם גם ממרומי מעמדם על פסגת חיי הצבור והכלכלה בארצות מושבם, אך רוטשילד זה הגיע לתארים אחרים, שגדולתם לא בדורם בלבד, אלא לדורות, וכתב את שמו באותיות-זהב בתולדות התקומה של עם ישראל בארצו.

 ידע הבארון <persName>בנימין</persName> , שלפני עשרות שנים פנה הרב <persName>צבי קאלישר</persName> מטורן שבפולין הפרוסית אל אביו הבארון <persName>יעקב</persName> בבקשה להושיט יד עזרה לחידוש חיי עם ישראל

 בארץ אבותיו בחקלאות ובכל מלאכה, כדי ליצור גרעין לתקומת מדינת ישראל. הבארון <persName>יעקב</persName> התייחס בכבוד ובאהדה למשאלתו של הרב מטורן, אך כאיש מעשה ראה, שאין זו אלא התעוררות במחשבה ובדיבור של יחידי סגולה, משאלה חסודה, יקרה, אך נטולת שרשים במציאות, באין אנשים שיטו שכם להגשימה בפועל, ואשר על כן הסתפק בעזרה פילאנטרופית ביד נדיבה לישוב הקיים בירושלים והשומר את חזקת עם ישראל על ארצו בשמירה דלה וחלושה של לימוד תורה לעת זקנה והיקברות באדמת הקודש. וכשבא הרב <persName>שמואל</persName> <persName>מוהליבר</persName> ב-1882 בבקשה דומה אל הבארון בנימין, ואף הסתמך על הכורח המציאותי להוצאת היהודים מרוסיה המדכאה אותם ויורדת עמם לחייהם, ואף על התעוררות של תנועה מאורגנת בשם "חיבת ציון", עדיין ראה הבארון<persName> בנימין </persName> בכך את המשך הקו של רבנים ויחידי סגולה, שעדיין לא ויתרו על הרעיון היפה, שהוא אמנם יפה ומחויב המציאות אך לא מציאותי ממש. אך כשבא אליו אחרי חדשים מעטים<persName> יוסף פיינברג </persName> (ראה כרך א', עמוד 347) בשליחות המתישבים מראשון לציון וביקש עזרה לגמירת הבאר, שבלעדיה יכשל נסיון התקומה שנגשו אליו בעזיבת מעמדם ברוסיה וברכישת אדמה ובבנית בתים בכספם בארץ-ישראל, ראה הבארון, כי זה כבר אינו דיבור בלבד, אלא מעשה של ממש, ואכן החל להתעורר העם עצמו, ולא רבנים בלבד, - ואז הכיר שהגיעה השעה לעזור בפועל, ולא בכסף בלבד, אלא בלב ונפש, "בכל נפשו ובכל מאודו". ואם נשוה את הזמן והמרץ וההתענינות והכספים שנתן הבארון בנימין לישוב ארץ-ישראל לעומת ההון והאון שהוציא לכל יתר צרכיו ומשאלותיו בחיים, נראה מיד, שענין ארץ-ישראל היה בשבילו לא "הובי" מקרי של איש עשיר ולא נושא לנדבנות בשביל לב רחום, אלא התוכן העיקרי שלחייו, ואפשר לומר בפה מלא, שתוך פעולתו העסקית להרווחת כספים היתה מגמתו העיקרית להגדיל את יכלתו לקימום עם ישראל בארצו. בניסוח אחר: מתוך "אנוכיות נאצלה" הרגיש הבארון צורך של כבוד עצמי להשתייך לא לפירורי אומה מופקרת להשפלה ולאבדון, אלא לאומה חיה ומתעוררת לחיי חופש. וקוממיות על אדמתה, וכבוד עצמי זה היה חשוב ויקר לו אפילו יותר מהאוסף האמנותי, שהגדיל את פאר ארמונו, ואם כבוד זה נקנה במחיר גדול, לא היסס לשלמו כל ימי חייו בסכומים שהצטרפו להון עצום בסך <persName>מאה וחמשים מיליון פראנק זהב</persName> .

 הדבר התחיל בשלשים אלף פראנק שנתן לאנשי ראשון-לציון כעזרה ראשונה לגמירת הבאה. אחר-כך באה התקשרות כללית למתן עזרה שיטתית להצלתן ולביסוסן של שלש המושבות הראשונות, שיהודים כבר השקיעו בהן את הונם ואת עתיד חייהם. ראשון-לציון, זכרון יעקב וראש פנה. אחריהן בא יסוד המושבה מזכרת בתיה (עקרון) בשביל יהודים חקלאים מרוסיה שהובאו ארצה במיוחד לשם התישבות בה. אחרי זו באה שורה ארוכה של פעולות קולוניזטוריות: רכישת קרקעות בגושים באזורים שונים בארץ, שהסתכמו בסוף


<persName>בארבע מאות אלף דונם</persName> (נוסף לכך גוש של מאה אלף דונם בחורן שבסוריה, ממזרח לירדן ולים כנרת) ויסוד מושבות נוספות, עזרה למחיה של המתישבים עד שיוכלו להתקיים מעבודת אדמתם, הדרכה והכשרה חקלאית, החזקת שרותים צבוריים (דת, חינוך, בריאות), עזרה מיוחדת במקרי אסון ונגישות מצד השלטונות, עזרה למושבות קיימות שלא חשבו מעולם לבסס את קיומן על תמיכה (יבוש בצות ונטיעת יערות אקליפטוס בחדרה, עזרה שיטתית ל-28 משפחות בפתח תקוה ועוד ועוד). גם מהישוב הישן לא מנע את עזרתו, ובביקורו הראשון בארץ (22.4,1887) אף יזם לגאול את האדמה שלפני הכותל המערבי, כדי להכשירה למקום-תפילה מרכזי לכלל ישראל בצורה נאה ומכובדת, אלא שלפעולה זו באו התנגדויות גם מצד יהודים.

 כאיש מעשה ידע שבנדבות לא יוקם ישוב חי ויצרני, ולכן הועיד את תמיכותיו להלואות-ביסוס, שבמשך הזמן יהא על המתישבים לשלמן, כדי שהכסף ישמש להרחבה נוספת של ההתישבות (רק את החזקת השרותים הצבוריים והוצאות בלתי-משניות ראה מראש כתרומות-עידוד, כדי להקל על יהודי הערים והעיירות שבגולה את המעבר לחיי חקלאות). לניהול המפעל הגדול היה זקוק לפקידים ולמדריכים מקצועיים ואותם לקח מהחומר האנושי שנמצא לו, ביניהם אף יהודים וגויים צרפתיים, שלא הזדהו בנפשם עם המגמה הלאומית של הבארון והמתישבים, אך למען היעילות של שרותם היו זקוקים לסמכויות מסוימות, שהבארון נתנן להם. מתוך כך נוצרו ניגודים בין מתישבים שואפי חופש ובין פקידים שראו את עצמם כפקידי שלטון כל-יכול. מאידך היו במושבות גם אנשים "מעשיים", שראו את חיי הרווחה של הפקידים כאידיאל והשתדלו לסגל לעצמם אורח-חיים "צרפתי", להתקרב לפקידים, לציית ולהחניף להם ולחקות את אורח-חייהם כדי להגיע ליתרונות חמריים. הבארון ראה וידע את הכל, כי עניני הארץ מילאו כל-כך את נפשו, שידע על כל אחד מאנשי המושבות אולי יותר ממה שידע על חייהם הפרטיים של פקידי משרדו המרכזי בפאריס, שראה אותם יוםיום. אך הבארון הבין, כי אלה הן מחלות-ילדות של מפעל גדול, ליקויים שאי אפשר למנעם וצריך להיאבק בהם כדי לתקנם. משום כך עמד לצד פקידיו בעת מרד האכרים בראשון לציון ואף במקרים אחרים, כדי לקיים את המשמעת, שבלעדיה לא יוכל המפעל הגדול להתנהל, ולעומת זאת אף החליף פקידים שנמצאו בלתימתאימים למגמותיו. גם על האכרים ניסה להשפיע, שיתרגלו לחיי צנע ועמל, ישמרו אמונים למסורת האבות, ידברו עברית (ולא צרפתית, כפי שנהגו המתקרבים לפקידות), יעסיקו פועלים עברים במשקיהם אף אם שכרם גדול משכר הפועלים הערבים, יחיו בשלום עם שכניהם הערבים.

 לשם יצירת מסד כלכלי בריא לישוב החקלאי הניח יסוד גס לתעשיה של עיבוד פרי האדמה. בנה את היקבים הגדולים בראשון לציון ובזכרון יעקב, תמך בנטיעת כרמי גפן והכניס זנים מתאימים, יסד בראש

 פנה בית-חרושת לתמציות בושם של פרחים, עודד את יצוא היינות לאירופה, ובתקופה מאוחרת יותר עודד את נטיעת הפרדסים ואף לעצמו נטע פרדס גדול בפתח תקוה. וכשבא המשבר הגדול בממכר היינות באירופה והיקבים לא יכלו עוד לשלם בעד הענבים מחירים ריאליים שיתנו מחיה לכורמים, לא היסס לדרוש עקירת מטעי גפנים, תמורת פיצוי לבעליהם, כדי לפנות את האדמה לגידולים מכניסים יותר. קודם לכן, בתקופת שגשוג פרי הגפן, יסד בטנטורה בית-חרושת לזכוכית בהנהלתו של המהנדס<persName> מאיר דיזנגוף</persName> (כרך ב', עמוד 794), כדי לספק בקבוקים מתוצרת הארץ ליצוא היינות, אך הנסיון לא הצליח, מפני שהתנאים בימים ההם לא הוכשרו לתעשיה זו.

 בגבורת נפש נשא הבארון גם את הכשלונות והאכזבות, ואף את המרירות שגרמו לו גם האכרים עצמם במקרים שונים, כגון מרד האכרים בראשון לציון, סירובם של אכרי עקרון לעבוד את האדמה בשנת השמיטה על אף ההיתר שנתנו גדולי הרבנים (העקרוניים הסתמכו כנגדו על דברי רבנים אחרים שהתנגדו להיתר, וכך הוצג הוא, האדם הדתי ביסודו, כאונס אותם להפר את מצות התורה), ועוד הרבה צרות ותלאות שההתישבות גרמה לו, נוסף על ההוצאות הענקיות מכספו. אך, כאמור, היה המפעל הארצישראלי בשבילו לא ספורט-בזבוז של אדיר-כספים, אלא צורך חיוני נפשי, וכשם שאין אדם מונע מעצמו הוצאות וטרדות לריפוי בנו החולה, כך לא חס גם הוא על כספו ועמלו כדי לראות ישוב בריא ואיתן בארץ-ישראל.

 משום כך אין פלא, שהתנופה הרחבה שבפעולתו משכה אליו גם את תשומת לבו של <persName>הרצל</persName> בראשית צעדיו והוא פנה אל הבארון במכתב ואח"כ בראיון וביקש את עזרתו המדינית והכספית להשגת "צ'ארטר" מאת השולטן הטורקי לזכיון מדיני לעם ישראל, שיכונן לו ישוב יהודי אוטונומי בעל מעמד מדיני בינלאומי בארץ-ישראל, לפי "תכנית באזל" של ההסתדרות הציונית. אך הבארון ראה סכנה ממש בתביעה הישירה לזכיון מדיני, כי הוא בתור נושה של ממלכות ומקורב לגדולי המדינאים ידע בברור, שהשולטן בשום פנים לא יסכים להצעה כזו (והנסיון אישר את דעתו !), ואדרבה : ההכרזה הגלויה על שאיפות עם ישראל ביחס לארץ האבות עשויה לעורר חשדנות ואיבה מצד השלטון הטורקי אף כלפי העבודה הקולוניזאטורית השקטה של הבארון ושל יהודים אחרים. משום כך שמר הבארון על אלמוניותו כשנגש לעזור להתישבות ובהתאם לדרישתו המפורשת צוין בעתונות היהודית ובכל הכתבים והדיבורים של חובבי ציון בימים ההם לא בשמו, אלא בתואר "הנדיב הידוע" (בתקופה מאוחרת החליף לו העם אסיר התורה את התואר הזה בתואר הנעלה והאמתי "אבי הישוב"). ודאי נעמו לו גילויי החיבה וההוקרה מצד אנשי המושבות ויתר הצבור בעת ביקוריו בארץ, אך הפומביות שבהם היתה למורת רוחו, באשר חשש, שפרסום-יתר יזיק למפעלו.


 בהצנעת מפעלו הפליג עד כדי כך, שבעת יסוד ביתהחרושת לזכוכית בטנטורה ביקש <persName>מדיזנגוף</persName> , שיטע מסביב למפעל עצי אקליפטוס מרובים ככל האפשר, לבל ידקור המפעל עינים רעות...

 מעטה הסודיות של כוונותיו הועיל אך ורק כלפי מנהיגי הציונות, שרק מאז ההכנות לקבלת "הצהרת בלפור" ואחרי כן נתגלה להם מדיבוריו, ובעיקר ממעשיו, שבעצם הנו והיה ציוני מדיני על כל פנים לא פחות מהם, ואילו אותו הגורם, שבעיקר מפניו רצה להסתיר את ציונותו, השלטון הטורקי המרכזי, עמד עליה מאליו עוד זמן רב קודם לכן. כפי שנתגלה מגנזי הארכיונים הממלכתיים בטורקיה הבין השולטן<persName> עבד</persName> אל-<persName>חמיד</persName> מפעולות הבארון ביצירת גושי-מושבות מתרחבים והולכים על גבולה הצפוני של הארץ, בגליל, בשומרון וביהודה ובתמיכה במוסדות ובמפעלים שונים לחיזוק הישוב היהודי בארץ, כי מגמתו היא להניח יסוד למדינה יהודית, ואף המוני הערבים שבסביבות המושבות הזכירוהו בכינוי "מלך היהודים". ואכן היתה לו הופעה ועמדה מלכותית, לא פחות מאשר לשליט של מדינה רבונית, ולרגל ביקוריו בארץ קיבלוהו אף פקידי השלטון בכבוד מלכים אך בשלבים העליונים של השלטון עקבו את פעולותיו בחשדנות, וכשביקשה רעיתו רשיון ליסד בית חולים בצפת, סחבו השלטונות את הענין בשאלות-סרק ובדקדוקי חומרה ביורוקרטית - לפי הוראה סודית של השולטן עצמו - במשך שנה וחצי, עד שלא יכלו למצוא עוד שום פתחון פה למניעת הרשיון. 

 כדי לגמול את אנשי המושבות מהתודעה של סמיכה על שולחנו של נדיב ועל אוצרו הבלתי-נדלל, העביר בראשית שנת 1900 את ניהול מושבותיו ומפעליו בארץ לידי חברת יק"א, שתתקשר עם כל מתישב בחוזה, שיגדיר את אחריותו לפרעון ההשקעה במשקו. לפי תנאיו עם החברה נוסד בהנהלתה המרכזית ועד מיוחד לעניני ארץ-ישראל (אליו הועברו גם עסקי העזרה של יק"א למושבה משמר הירדן ועזרתה החלקית למושבות גדרה, רחובות, נס ציונה וחדרה, שעסקה בהן מקודם), שהבארון היה יושב ראשו, ואף 14 מיליון פרנק מסר לחברה להשלמת שכלולים שהתחיל בהם בניהול עצמי. אח"כ העביר את- יקבי ראשון לציון וזכרון יעקב לרשות המתישבים שהתארגנו ב"אגודת הכורמים" והצטרף בתור שותף (להפסד ולא לרווח) לחברת "כרמל" שנוסדה למכירת היינות בעולם, ובמשך הזמן פרעו הכורמים את מחיר היקבים ונעשו בעליהם. הפקידות צומצמה ועצמאותם של האכרים גדלה והלכה עם גידול האחריות למשקיהם. אך לצרכי צבור המשיכה החברה לתמוך במושבות (מכספי הבארון). הפקידות החדשה של יק"א, בהנהלתו של <persName>חיים מרגליות-קאלוואריסקי </persName> (ראה כרך ג', עמוד 801) גמרה את קנית כ-60 אלף דונם בגליל התחתון, שהתחילה בה פקידות הבארון, ונוסדו שבע מושבות חדשות לפלחה, בעיקר בשביל בני אכרים ופועלים ותיקים (למטרה זו יסד הבארון עוד מקודם את מטולה, שהציבה את גבול ישראל בקצה הצפון). במשך

 הזמן גברה בתנועה הציונית המגמה המעשית על המדי נית, וכך גברו ההבנה ושיתוף הפעולה בין ההסתדרות הציונית ובין הבארון, ובחות סג'רה ניתנה הכשרה חקלאית לחלוצי העליה השניה ושם נוסדו "השומר" (1907) וה"קולקטיב". החקלאי הראשון.

 ארבע פעמים באו הבארון ורעיתו לבקר בארץ לפני מלחמת העולם הראשונה: א) בז' באייר תרמ"ז (24.4.1887), ב) בי"ג באייר תרנ"ג (9.4.1893 - אז בא באנית-הטיול הפרטית שלו ועלה ליבשה על אדמתו בחוף טנטורה), ג) בי"ד בשבט תרנ"ט (25.1.1899 אז הודיע על כוונתו למסור את מושבותיו לחברת יק"א, ובגלל מחלתו באותה שנה בקיץ נדחה הדבר עד ראשית 1900; אח"כ, בכ"ה באייר תרס"א - 14.5.1901 קיבל בביתו את משלחת חובבי ציון והישוב, שביקשה ממנו למסור את הנהלת המושבות לידי תושביהן, אך הוא הודיע ברורות, שאין בדעתו לקבל עצות ודרישות איך לנהל את עניניו, - וגם הפעם הצדיקוהו התוצאות), ד) בי"ז בשבט תרע"ד (19.2.1914). שלא כמו בביקוריו הקודמים, כשקידמו את פניו בבקשות ובתלונות, שבע הפעם נחת, כשמצא ישוב חי ומשגשג, עיר עברית חדשה, שפה עברית חיה, ואז הביע את צערו שאינו יכול לדבר עברית עם התושבים וילדיהם, ואגב נודע אז מפליטת פיו, שב"מלחמת השפות" בקשר לשפת ההוראה בטכניון עזר גם הוא מאחורי הקלעים לנצחון העברית בישיבת הועד המנהל של הטכניון. אז הבטיח לשלוח לכאן בשנה הבאה את בנו בכורו<persName> יעקב</persName> <persName>(גיימס)</persName> , שידבר אל הישוב בלשונו העברית, אך בגלל "סיבות בינלאומיות" נתאחר הביקור בשנים אחדות.

 משפרצה מלחמת העולם בסוף קיץ 1914 נפסק המגע בין הבארון ובין הארץ בשל מצב המלחמה בין צרפת ובין טורקיה, אך מפעלו של הבארון כבר עמד איתן בסערה הגדולה, ועזרתו ניתנה לפליטי הארץ שמחוצה לה, למאמצי ראשי הציונות להבטחת זכויות העם העברי על הארץ אחרי המלחמה, ובעקיפין אף לישוב עצמו. בעיצומה של המלחמה נוסדו נקודות-ישוב קיבוציות של חלוצים ואנשי "השומר" על אדמת הבארון בגוש מטולה (תל-חי, חמרה, כפר גלעדי), והשפעתו המוצלחת של<persName> קאלוואריסקי</persName> על המצביא<persName> ג'מאל פחה</persName> ויתר ראשי הצבא למען ריכוך היחס כלפי המתישבים היהודים בגליל העליון היתה לא בכח קסמו האישי בלבד, אלא מתוך הכרת השליטים הללו, <persName>שקאלוואריסקי</persName> הנו נציגו של הבארון<persName> רוטשילד</persName> , וכדאי לא לקלקל את היחסים עם <persName>רוטשילד</persName> , באשר מלחמה באה ומלחמה חולפת, וממלכת-רוטשילד לעולם עומדת... בינתיים פעל הבארון עצמו בעזרה לפרופ' <persName>ח. וייצמן ולנחום סוקולוב</persName> ביצירת קשרים עם מדינאים צרפתיים ובריטיים למען השגת הכרת המעצמות בזכות עם ישראל על ארצו, וכן בהשפעה על גדולי הצרפתיים מגזע ישראל, שלא יפריעו בהתנגדותם לתחית הלאומיות היהודית, שהם לעצמם כבר ויתרו עליה וחששו מפניה לערעור מעמדם בתור צרפתים גמורים... וכשכבשו צבאות הברית את דרום הארץ בא עם "ועד הצירים" של ההסתדרות הציונית בנו של


 הבארון, <persName>ג'יימס רוטשילד</persName> (אז בדרגת מייג'ור בצבא הבריטי), שימש מקשר בין המפקדה. הבריטית ובין ועד הצירים, פעל למען התנדבות בני הישוב לגדוד העברי שישתתף בהשלמת שחרור הארץ, חידש את קשרי אביו עם ההתישבות ועזר בצעדים ראשונים לקימומה מתלאות המלחמה.

 עם התחדש פעולת ההתישבות בתנופה מורחבת אחרי המלחמה, הרחיב הבארון גם הוא את פעולתו בכל ענפי היצירה הדרושים לביסוס עם בארצו. יסד את הטחנות הגדולות בחיפה, השקיע הון בבית החרושת למלט "נשר", בחברת "המלח" בעתלית, בחברת החשמל, בסלילת מסילת הברזל לפתח-תקוה ובעשרות מפעלי תעשיה אחרים, ייבש את בצות כבארה ליד זכרון-יעקב, יסד והרחיב מושבות בשומרון (בנימינה, פרדס-חנה ועוד) - ובגליל - בתחילה באופן פרטי ומ-1923 ואילך באמצעות חברת פיק"א (הסניף של יק"א לעניני ארץישראל, שנעשה חברה עצמאית בהנהלת הבארון<persName> ג'יימס</persName> <persName>רוטשילד</persName> ). תמך באוניברסיטה העברית ובהרבה מוסדות חינוך ותרבות ובבתי-החולים שנוסדו על-ידי בית רוטשילד (בין השאר נתן את הכספים להוצאת שירי<persName> נ. ה.</persName> <persName>אימבר</persName> , מחבר "התקוה"). מימן חפירות ארכיאולוגיות של חוקרים זרים לחשיפות עתיקות ארצנו, וב-1925 גם חפירות החברה העברית לחקירת ארץ-ישראל ועתיקותיה לחשיפת חורבות העיר הכנענית עי. תמך בהסתדרות הציונית תמיכה כספית ומוסרית ומדינית ולא פעם עזר בתרומותיו לחלץ את התקציב הציוני ממצוקותיו.

 לרגל מסעו בים התיכון באביב 1924 הגיע לקאהיר, והואיל ובגלל חולשתו לא יכול לבוא ארצה הזמין אליו לקהיר את ראשי ציבור האכרים מהארץ והביע להם את עצותיו ומשאלותיו לגבי המשכת פיתוח הארץ בחומר וברוח מתוך נאמנות לעבר ולעתיד של האומה, זה היה בי"ב באדר ב' תרפ"ד (18.3.24). אחרי למעלה משנה, בט"ו באייר תרפ''ה (10.5.25), הגיע ארצה דרך חוף טנטורה לביקורו החמישי, שהיה מסע נצחון למשאתנפש חייו, שהגשמתה בשיתוף בינו ובין הכוחות המאורגנים של עם ישראל התקדמה בצעדי-ענק (לפי מושגי הימים ההם ובהשוואה לקצב האיטי בעשרות-השנים הקודמות), ונאומו בבית-הכנסת הגדול (שנוסחו העברי בכתב-סת"ם על קלף במסגרת-הדר תלוי בו על כותלהמזרח לזכרון הדורות) היה כעין סיכום למלחמת-חייו, הודיה להקב"ה על ההישגים ומשא חזון לעתיד.

 בקיץ 1929, כשנוסדה הסוכנות היהודית, נבחר לנשיא-הכבוד שלה; וכשפרסמה ממשלת בריטניה ב-1930 את "הספר הלבן" האנטי-ציוני בחתימת הלורד <persName>פאספילד</persName> שר המושבות, הסתמך הבארון על כהונתו זו בפרסמו מחאה גלויה נגד התכחשות בריטניה להתחייבותה הבינלאומית כלפי עם ישראל, ובנו <persName>ג'יימס</persName> , שהיה אז ציר בית הנבחרים הבריטי, יצא גם הוא בנאום חריף נגד המעשה הבלתי-הוגן.

 ב-1931 מימן הבארון את ייצוגה של ארץ-ישראל

 העברית בתערוכה עולמית של המושבות בפריז, בביתן מיוחד שנבנה בתבנית קבר רחל, ובזה הגיש עזרה רבתערך לפרסום המפעל הציוני ולרכישת אהדה לו בעולם, ופרסום זה השפיע גם לבלימת מגמת החיסול של מתנגדי ישראל בצמרת השלטון הבריטי ואסף נקודותעזרה למאבקנו על השחרור הלאומי בתקופה מאוחרת.

 כשהשתלט ההיטלריזם על גרמניה ב-1933, יזם וכינס הבארון בביתו התיעצות של עסקנים ואישים רמי-עמדה - והוא אז בשנתו ה-88 - בדבר פעולות נגד דיכוי היהודים ועזרה לנפגעים ולפליטים, - והנאום שנשא באותה התיעצות היה גילוי נשגב של אדם גדול ויהודי גדול, שגם בזקנה מופלגת כזו עוד אזר כוח גופני ונפשי לעזרת עמו. באותה זקנה מופלגת עוד השתתף אישית בחנוכת בית הכנסת ליהודי מזרח אירופה שבנה בפריז (מיותר להזכיר, שכל בתי הכנסיות המרכזיים במושבות הותיקות בארץ נבנו בכספו, בהידור רב לפי ממדי זמניהם, וגם להשלמת בית-הכנסת הגדול בתל-אביב נדב סכום הראוי להתכבד).

 נפטר בפריז, כ"ד בחשון תרצ"ה (2.11.34), ופקד בצואתו להעביר את עצמותיו לארץ אבות, לכשיוכשרו התנאים לכך, לגבעה נישאה בין זכרון-יעקב לבנימינה ולקבור עמו שם גם את רעיתו.

 מדינת ישראל, שהוקמה על היסודות שהניח בחמישים ושלוש שנות פעולתו למען הארץ, שלחה אניתמלחמה של חיל הים הישראלי להביא ארצה ארונות הבארון ורעיתו. וכשהגיעה אנית-המלחמה "מבטח" לנמל חיפה ביום 5.4.54, קידמו את פניה 19 מטחי אש של סוללות החוף, וביום המחרת הועברו שני הארונות בהלויה מלכותית, בהשתתפות בני משפחת רוטשילד ונציגי ממשלת ישראל, ציבור האכרים ומושבות הבארון והמפעלים שיצר ושעודד בעזרתו, למנוחה באחוזת הקבר שהותקנה ברוב הדר ב"רמת הנדיב" שבין זכרון-יעקב לבנימינה, לפי תכניתו של הבארון <persName>יעקב (ג'יימס) רוט</persName> <persName>שילד,</persName> בן הנדיב. הקבר נחצב בסלע, עמוק מתחת לפני הקרקע. המיבנים במערת הקבר ובחצר שלפניה נבנו וקושטו באבנים מכל האזורים שידו הברוכה של הבארון פעלה בהם: בזלת שחורה מסביבת הכנרת, שיש מהגליל, אבני בנין מהשומרון ומהרי ירושלים. הקבר מוקף גנים ומדשאות בשטח של 90 דונם, בהם: גן ורדים, אמפיתיאטרון קטן, גן מודרג עם מפלי מים, ככר לעצרות-עם, מקומות-צל עם ספסלים, משטחי-דשא גדולים ושבילים נוחים. שטח הקבר והגנים מוקף יער טבעי המשתרע על 1500 דונם. אף הקרן הקיימת לישראל בשיתוף עם משפחת רוטשילד תטע יער גדול על שם "הנדיב הידוע".

 צאצאיו: <persName>יעקב</persName> (הבארון <persName>ג'יימס רוטשילד</persName> באנגליה, ראה עליו ערך מיוחד בכרך זה), הבארון <persName>מוריס</persName> (בפריז; סופר, זמן-מה היה חבר הבית העליון הצרפתי, רחוק מבעיות יהודיות),<persName> מרים.</persName>

 על שמו (והמשפחה) נקראו בארץ שמות רחובות,


 מושבות, מוסדות וכו' וכן בול-דואר מיוחד הוצאה לזכרו (23.11.1954).

 בהוצאת "מגן" חיפה (1954) בעריכת ג. קרסל, הופיע ספר "אבי הישוב" (דברי פתיחה: דוד בן-גוריון).

</p></div>
         <div type="bibliogrphy">
            <listBibl>
<bibl>Volume: #5 ,Page: 2389 ,URL: http://www.tidhar.tourolib.org/tidhar/view/5/2389</bibl><bibl>Volume: #5 ,Page: 2391 ,URL: http://www.tidhar.tourolib.org/tidhar/view/5/2391</bibl>
<bibl>Volume: #5 ,Page: 2392 ,URL: http://www.tidhar.tourolib.org/tidhar/view/5/2392</bibl>
<bibl>Volume: #5 ,Page: 2393 ,URL: http://www.tidhar.tourolib.org/tidhar/view/5/2393</bibl>
<bibl>Volume: #5 ,Page: 2394 ,URL: http://www.tidhar.tourolib.org/tidhar/view/5/2394</bibl>
<bibl>Volume: #5 ,Page: 2395 ,URL: http://www.tidhar.tourolib.org/tidhar/view/5/2395</bibl>
<bibl>Volume: #5 ,Page: 2396 ,URL: http://www.tidhar.tourolib.org/tidhar/view/5/2396</bibl>
<bibl>Volume: #5 ,Page: 2397 ,URL: http://www.tidhar.tourolib.org/tidhar/view/5/2397</bibl>
<bibl>Volume: #5 ,Page: 2398 ,URL: http://www.tidhar.tourolib.org/tidhar/view/5/2398</bibl>
<bibl>Volume: #5 ,Page: 2399 ,URL: http://www.tidhar.tourolib.org/tidhar/view/5/2399</bibl>
<bibl>Volume: #5 ,Page: 2400 ,URL: http://www.tidhar.tourolib.org/tidhar/view/5/2400</bibl>
<bibl>Volume: #6 ,Page: 2441 ,URL: http://www.tidhar.tourolib.org/tidhar/view/6/2441</bibl>
<bibl>Volume: #6 ,Page: 2442 ,URL: http://www.tidhar.tourolib.org/tidhar/view/6/2442</bibl>
<bibl>Volume: #6 ,Page: 2443 ,URL: http://www.tidhar.tourolib.org/tidhar/view/6/2443</bibl>
<bibl>Volume: #6 ,Page: 2444 ,URL: http://www.tidhar.tourolib.org/tidhar/view/6/2444</bibl>
<bibl>Volume: #6 ,Page: 2445 ,URL: http://www.tidhar.tourolib.org/tidhar/view/6/2445</bibl>
<bibl>Volume: #6 ,Page: 2446 ,URL: http://www.tidhar.tourolib.org/tidhar/view/6/2446</bibl>
            </listBibl>
         </div>
      </body>
  </text>
</TEI>
