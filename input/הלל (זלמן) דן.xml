<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #13 ,Page: 4360 ,URL: http://www.tidhar.tourolib.org/tidhar/view/13/4360</bibl><bibl>Volume: #14 ,Page: 4425 ,URL: http://www.tidhar.tourolib.org/tidhar/view/14/4425</bibl>
<bibl>Volume: #14 ,Page: 4426 ,URL: http://www.tidhar.tourolib.org/tidhar/view/14/4426</bibl>
<bibl>Volume: #14 ,Page: 4427 ,URL: http://www.tidhar.tourolib.org/tidhar/view/14/4427</bibl>
<bibl>Volume: #14 ,Page: 4428 ,URL: http://www.tidhar.tourolib.org/tidhar/view/14/4428</bibl>
<bibl>Volume: #14 ,Page: 4429 ,URL: http://www.tidhar.tourolib.org/tidhar/view/14/4429</bibl>
<bibl>Volume: #14 ,Page: 4430 ,URL: http://www.tidhar.tourolib.org/tidhar/view/14/4430</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הלל (זלמן) דן</persName>

</head>
         <div><p> נולד ג' אייר תר"ס (1900) בעיירה הליטאית אולקיניקי, פלך וילנא (רוסיה הלבנה).

 לאביו <persName>שרגא דן </persName> (סוחר בר-אוריין, חסיד בסתר בקהילה המתנגדית) ולאמו<persName> יהודית</persName> . (גידלה שבעת ילדיה תוך ניהול משק ביתה וחנות המכולת, כשהאב נעדר מהבית לעתים תכופות לרגל נסיעות ממושכות בעניני עסקיו).

 למד בחדר ואח"כ בישיבה בווילנא ונחשב ל"עילוי". אך בעודו נער נמשך לקריאת ספרות עברית לאומית-חילונית, מצא לו חברים לדיבור עברי, למורת-רוחו של דור המבוגרים, וביזמתו התאגדו נערים בעיירה לאגודת "התחיה" בשביל טיפוח הדיבור העברי בפי הנוער ובאמצעים דלים יסדו ביתספר ללימוד עברית בעברית.

 במלחמת-העולם הראשונה נתחשל בגיל 17-16 לעמידה בקשיי מלחמת הקיום. השלטון הצבאי של חיל הכיבוש הגרמני החרים תבואות והנהיג קיצוב חמור במזון והגבלות בהובלתו. הנער היה נושא על כתפיו 3 פעמים בשבוע לווילנא, מהלך למעלה מ-50 ק"מ, שק מלא תבואה, בסכנה להיתפס בידי החיילים, ומביא תמורתה שק מלא מיצרכים למכירה לאכרים בתבואה - ובכך לעזור לקיום המשפחה.

 כן נרתם לפעולה בייסוד סניף מקומי של "צעיריציון", שבמשך הזמן התפתח לסניף אזורי, נבחר ליו''ר הסניף ושקד על ביסוסה של ספריה עברית. ומשנפלו חומות המהפכה הרוסית חולל תהפוכות ותמורותשלטון באזור, השתלב עם חבריו ב"מהפכה" היהודית: עליה חלוצית לארץ-ישראל; בעיירה רגנו עליו, שהוא נשאר בבית ושולח אחרים לארץ, בלא

 לדעת שרק לבקשת ראשי התנועה שבווילנא נעתר להישאר עד שיוכשרו חברים אחרים להמשכת הפעולה. גם אביו ניסה לעכבו עד שיתברר מנסיונם של חלוצים, כיצד מסתדרים בארץ. אך עיכוב זה לא בא בחשבון.

 1920 עלה לארז עם קבוצת חברים והועמד בפני הבעיה הראשונית של החלה העולה: עבודה ולחם; משאת נפשו של כל חלוץ היתה להתנחל על הקרקע, אבל הקרקע והאמצעים שברשות ועד הצירים-ההנהלה הציונית לא הספיקו אלא לחלק קטן של ותיקי הפועלים החקלאים אנשי העליה השניה, ואילו לחלוצי העליה השלישית (זו שלאחר מלחמת-העולם) לא נמצאה עבודה חקלאית אפילו בתור פועלים שכירים. במאמצים רבים הצליחו ראשי שתי מפלגות הפועלים ("הפועל הצעיר" ו"אחדות העבודה") לכונן


 משרדים לעבודה ולהתקשר עם השלטונות (אז המינהל של הצבא הבריטי, שניהל את עניני הארץ) בתור קבלנים (על שמות אנשים פרטיים) לסלילת כבישם ולביצוע עבודות בנין. עבודות שלא הצריכו הון וידע טכני, אבל קשות ומפרכות, והשכר הספיק רק לחיי קומונה דלים ביותר. כבישי טבריה-צמת וטבריה-טבתה סלל המשרד של "אחדות העבודה" וכבישי עפולה-נצרת וחיפה-ג'דה סללו אנשי "הפועל הצעיר". <persName>והלל דן</persName> , שבתור חבר "צעירי-ציון" מהבית השתייך בארץ, לפי המפה המפלגתית של הימים ההם, ל"הפועל הצעיר", נשלח לעבודה בכביש עפולהנצרת, ושם נתחשל לחיי העמל המפרק והרומנטיקה והפרולמטיקה החלוצית.

 בינתים, סמור להישלחו לעבודה, הביא לו הדואר מאת אחיו מניו-יורק כרטיס-אניה ורשיון-הגירה לארצות הברית, שיסע שמה להרוויח כספים, ואח"כ יוכל "לחזור לפלשתינה" אם יתחשק לו - כתב האח. והוא החזיר לו בדואר את הניירות היקרים, בתודה - אבל בלי הסברים.

 באותו זמן כבר היה <persName>הלל דן</persName> בפועל מחוז לתחום "הפועל הצעיר", שכן בהגיעו לארץ בעת התעמולה לקראת הבחירות לועידת היסוד של "הסתדרות העובדים הכללית" שוכנע לצד "אחדות העבודה", ובה נשאר עד שב-1930 התאחדו שתי המפלגות ל"מפלגת פועלי ארץ-ישראל" (היא מפא''י). אד דבר זה לא שינה את זיקתו למקום עבודתו. שכן בועידת היסוד של "ההסתדרות" הוחלט, ומיד אח"כ גם הוצא לפועל, למזג את משרד העבודה של שתי המפלגות הגדולות ל"משרד לעבודות ציבוריות ובנין" כללי של ההסתדרות. זה היה כעין ארגון-גג לקבוצות הקבלניות של העובדים, שכל אחת ניהלה את עסקיה בעצמה ווא נבחר לוועדה להשוואת המחירים של הקבוצות השונות.

 בראשית 1921 יסד גרעין חלוצי שבא מקרים את "גדוד העבודה" על שם<persName> יוסף טרומפלדור</persName> , ובמאי 1921 יסדו העובדים בכביש עפולה-נצרת את "חבורת העמק", וניהלה הוטל עליו, שעסק בו בשעות המנוחה שלאחר העבודה. מפעם לפעם הוכרח לנסוע, בתנאי התחבורה שבימים ההם, ליתר מקומות העבודה של ה"חבורה" בסלילה ובבניה, בצפון הארץ ובדרומה וכן לבתי-העולים בחיפה ובתל-אביב, לרכישת חברים נוספים ל"חבורה".

 תור פעולתו בניהול המעשי והחשבוני של החבורה, בה התמחה גם בעבודה וגם בניהול, היה עליו להיאבק קשה למען חיזוק "מוסר העבודה" של חברים והכרת אחריותו של היחיד לחלקו בהתחייבויות שהחבורה נטלה על עצמה כלפי מזמיני העבודות. וכן היה לו מאבק רעיוני-מעשי עם דורש ה"עצמאות", שרצו בקואופרטיב שיהא במהותו שותפות של קבלנות פרטית במטרה לעמוד על בסיס הרווחיות לטובת הבעלים החברים. כי הוא רצה לראות את חבורת-העובדים כגוף ציבורי פועלילאומי, שיתרחב וילך בהתאם לצרכי קליטת העליה

 ובנין הארץ, וכל יתרה - שמעבר לצרכי הקיום תצורף לאמצעים להרחבה. דרישתו זו, שנתקבלה בתור "חבורת העמק" נעשתה במשך הזמן יסודמוסד לגוף הקבלני הכללי של ההסתדרות, ל"סוללבונה".

 חילוקי דעות היו אז גם ב"גדוד העבודה", שהכיל בתוכו קבוצנת עובדים בעיר ובכפר ושני משקים חקלאיים קיבוציים בעמק המזרחי. בסוף 1923 הכריעה מועצת ההסתדרות להפריד בין בעלי שתי השיטות: משק תל-יוסף נשאר בידי "גדוד העבודה" ועיןהרוד הוכר כקיבוץ עצמאי, שהתארגן - לפי תקנונו - ל"מרכז של חקלאות, חרושת ומלאכה", שיכיל פלוגות במקומות אחרים בארץ (מאז 1927 ידוע איגוד זה בשם "הקיבוץ המאוחד"). לעומת המשטר הצנטרליסטי של ה"גדוד" נטה קיבוץ עין חרוד לאוטונומיה כספית ומשקית לשלוחותיו, בדומה לנהוג ב"חבורת העמק", משטר שמאפשר יותר את ההתרחבות, ובראשית 1925 התאחדה ה"חבורה" עם הקיבוץ העין-חרודי והוא השתתף מטעם ה"חבורה" בעיבוד התקנון.

 בינתים מילא תפקידים מרכזיים ב"משרד לעבודות ציבוריות ובנץ" ומשהוחלף ה"משרד" ב"סוללבונה" שהוקם במקומו, פעל גם בו כחבר המרכז וחבר הוועדה לקביעת מחירים.

 היקף הפעולה של גוף קבלני מרכזי זה הלך והתרחב. מסלילת כבישים בשביל השלטונות, שלא דרשה שום השקעת הון וידע מקצועי, אלא התמחות בעצם העבודה בעפר ובאבן, עבר לענף הבנייה, בשביל השלטונות, מוסדות ציבוריים ומזמינים פרטיים, וכאן כבר היה צורך בעזרה מקצועית לתיכנון ולהשגחה ובכלים לעבודה ולייצור חמרי בנין.

 ה"משרד" היה למוסד הקבלני הראשון בארץ מבחינת ההיקף וההעזה. לא היה בארץ מעסיק גדול ממנו. בימי קיומו עבדו בו עד 3000 פועלים ומספרם הממוצע של המועסקים היה 1500 בחודש. התעסוקה התחלפה לפי הנסיבות: סלילות ובניות בשביל השלטונות, ואח"כ בשביל ההתישבות העירונית והכפרית, ועם גבור זרם העליה הרביעית שוב עבודות-בנייה נרחבות. בהזמנות לעבודה התחלפו תקופות גאות ושפל, ועל המוסד הקבלני היתה. מוטלת המשימה לקיים את מסגרתו ולהילחם בגלי האבטלה, שהיוו סכנה לקיום ציבור העובדים ולהמשכת העליה, ובכך גם למפעל הציוני. נעשו צעדים לכבוש דריסת רגל לפועל העברי גם בעבודה בנמל, והיה צורך להתחרות עם הקבלנות הערבית הוותיקה, שהציעה מחירים זולים. ותפוקת הפועל העברי המתחיל היתה בדרך הטבע פחותה מזו של הפועל הערבי, והיו עוד גורמים מכבידים בשל חוסר הנסיון של החלוצים, הבאים בלי הכשרה מקצועית מתאימה לתנאי הארץ, והקניית הנסיון להם אכלה כספים מההון המועט של ה"משרד". אמנם היתה זו השקעה, שהשתלמה לאחר זמן בהכשרת סגל עובדי בנין ברמה מקצועית גבוהה. אבל לעת עתה הורגש


 רק ההפסדים, שהיה צורך באמנות פנקסנית מיוחדת להעלימם מהמאזן, לבל יבולע לאשראי, הנחוץ כאוויר לנשימה, ושגם המוסדות הלאומיים וההס-תדרותיים נהגו זהירות יתירה בנתינתו.

 כשנוסד "סולל-בונה" בראשית 1924, היה יכול לפתוח פנקס חדש, נקי מחובות, אבל כהמשך ישיר ל"משרד" ירש ממנו את הידע, הנסיון, הפועלים. המנהלים, הציוד, וגם את... החובות, שהסתכמו ב-35,000 לירות מצריות - סכום מכובד למדי בימים ההם, וגם כבד יותר מדי במטענה של חברת-בנין בראשית דרכה. לפי התכנית יצטבר ההון ממניות שיקנו החברים העובדים בביצוע עבודות הקבלנות של החברה, ממניות שיקנו אנשים פרטיים בארץ ובחו"ל לשם השקעה בעסק מכנים רווחים, ומהשתתפות המוסדות (ההנהלה הציונית וההסתדרות). ההון לא זרם, כמתוכנן, אלא טיפטף לקופת החברה ולעולם לא בשיעור מספיק, אך בזרם הגואה של הבנייה העירונית, ביחוד באזור תל-אביב, בשביל העליה הרביעית, נתאפשר לגלגל כספים ושטרות, ואף להתחיל בייצור העצמי של חמרי בנין ובכינון חבורות של בעלי מקצועות-לוואי הכרחיים בבנייה, וכן עלה בידי "סולל-בונה" להעלות את רמת הכושר של הבונה העברי.

 באותן שנים היה חבר מרכז "סולל-בונה" וחבר מזכירות קיבוץ עין חרוד, ואת משימותיו בתפקידים הללו ביצע בשעות הפנאי שלאחר יום-העבודה, שעליו פרנסתו. בתור חוצב מנוסה ו"פטישניק" (מוכשר להניף פטיש שמשקלו 14 ק"ג ולנהל מחצבה) עלה ב-1924 לעבוד בירושלים, אך משלא קיבלוהו אנשי "גדוד העבודה" לתפקיד ראוי לכושרו, יסד כטעם "סולל-בונה" את חברת "אבן" לפיתוח ענף החציבה בירושלים, ובשעות הפנאי ניהל את עניניה, ועל השטח שרכשה בכפר בית צפפה הוקם מחנה האוהלים של פלוגת קיבוץ עין חרוד שנתארגנה בירושלים.

 הברת "אבן" לקתה במחלת-הילדות של אמה, ,סולל-בונה", בחוסר הון. וההנהלה הציונית, שאיפשרה ל"אם" את התחלת הפעולה, בהלוואת 8000 לי"ש בתנאי שנציג קרן היסוד יצורף להנהלה בזכויות מיוחדות, עזרה גם ל"בת", כשהסכימה להשתתף עמה בהון בייסוד "חברת עמוס" לפיתוח מחצבה מודרנית (בהשתתפות נציגי ההנהלה הציונית בהנהלת החברה), ועד לכינון המפעל חנתה פלוגת עין חרוד על השטח וחבריה עבדו עבודותשכיר בעיר.

 המשבר הכלכלי הגדול, שפקד את הישוב ב-1927 בשל חוסר בסיס לכלכלה עירונית בשביל המוני העליה הרביעית, מוטט גם את יסודות קיומו של "סולל-בונה", והשותפים בהנהלתו מטעם ההלהלה הציונית לא מצאו מבחינה משקית אפשרות להמשכת פעילותו בתנאי הפסד (שהיו הכרחיים לבלימת השואה הכללית של גידול האבטלה) והחליטו לחסלו. ניסה לשכנעם שישאירו לציבור העובדים לפחות

 את "חברת עמוס", אבל גם היא נסחפה בזרם החיסול. בעלי המניות והנושים קיבלו חלק מתביעותיהם תמורת מחילה על השאר, והעובדים שלא ערקו חזרה לחו"ל נשארו מוצבים בפני הבעיות של עולה חדש: לחם ועבודה! והלל דן היה בין הדבקים בארץ ובהפעלת הכוח וכושר העבודה, שנמצא להם מקום תעסוקה בבנין מפעל החשמל הארצי בנהריים, בהנהגתו של פנחס רוטנברג, שידע להעריך את העבודה ואת האדם העובד ואישיותו היתה קורנת דינאמיקה יוצרת. כאן רוכזו רבים מוותיקי "סוללבונה" ותוך עבודה למדו את השליטה במפלצותפלדה חדשות, כמחפרים, בטרקטורים ובעוד יחידותציוד מורכבות ואת העבודה בשיטות משוכללות. שם עבד מ-1928 עד ראשית 1931.

 פעם נפצע בעקב פיצוץ שביצע פועל אחר חסר נסיון מספיק, בסוף שנת 1928, ולמחרת נסע לקבל הוריו המגיעים באניה לחיפה, כשכל גופו ארוז בתחבושות.

 בינתים המשיך בקשרים עם ממשיכי מעש-החזון של "סולל-בונה" שהלד לעולמו. - לרגל האבטלה המערערת יסודות העלית והישוב נתכונן ליד הועד הפועל של ההסתדרות "מרכז העבודה", שעליו הוטלה הדאגה לתעסוקת הפועלים בהיקף ארצי, ואילו ליד מועצות הפועלים בשלש הערים הגדולות נוסד בכל אחת מהן "משרד קבלני" לקבלת עבודות סלילה ובנין בתחומי אותה עיר, ולקבלת עבודות מחוצה להן נוסדה "הנהלת העבודות" הארצית, שמרכזה היה בחיפה, בניהולם של שמואל מרגולין ודוד הכהן, ועסקה אל ורק בעבודות ציבוריות קטנות יחסיות (כבישים בעיקר), ומלומדת נסיון חיובי ושלילי מ"המשרד לעבודות ציבוריות ובניין" ומ"סולל-בונה" השכילה מעתה לנהל את העבודות באופן שיצטברו רווחים, אמנם לא גדולים, מכל עבודה ועבודה. בינתיים התקרבה העבודה הגדולה בנהריים לסיומה והתעסוקה בה, שנתמעטה בהדרגה, הצריכה תעסוקה אחרת למתפנים משם. והנה הצליחה "הנהלת העבודות" להשיג בתנאי קבלנות טובים חלק ניכר מעבר דות החציבה בעתלית בשביל בניית הגמל בחיפה. והלל דן, בתור פועל חציבה בנהריים ומזכיר מועצת הפועלים שם, שבאופן בלתי-רשמי שיתפוהו בהתיעצויות הפנימיות של "הנהלת העבודות", סידר בדרך זו העברת חוצבים מנהריים לעתלית, בה היה השכר פחות במקצת מבנהריים, וכדי שהאנשים לא יסרבו לעבור לעתלית, סידר עם מנהלי "הנהלת העבודות" "קנוניה", שמשכר העובדים בנהריים תופרש בניכויים פעוטים קרן להשוואת השכר בין שני המקומות. בסידור זה היתה עבירה על דוקטרינת ה"תור" בקבלה לעבודה בעתלית, ומתוך כל האחראים ל"הנהלת העבודות" נפל בגורלו שלו לתת את הדין לפני ועדת הבקורת של ההסתדרות ולקבל את הנזיפה, שדחה אותה בו במקום באומץ, אבל גם בנימוס.

 ועוד "קנוניה": תנאי הסכם הקבלנות עם השלטון


 שמרו בסוד, וכך עלה בידם, תוך תשלום שכרקבלנות הוגן מאד לפועלים (ביניהם גם הלל דן עצמו במחצית הראשונה של 1931), להשיג רווח, שהגדיל פי-כמה את ההון העצמי של "נהלת העבודות", ואיפשר לה להרחיב פעולות בעתיד ולהאדיר את המפעל הקבלני של ציבור העובדים.

 בסוף 1931 עבד עוד חדשים אחדים בנהריים ואח''כ בתור פועל-רשת בחברת החשמל בחיפה, שיהיה קרוב לביתו ולילדותיו. פעם נפגע בדרך מקרה תוך עבודה בכבל של מתח גבוה, וכבר ראה את עצמו בדרך לעולם האמת, אך ברגע האחרון הרפה הכבל ממנו ויצא רק בצריבה לוקאלית חזקה, שבמשך חדשים נשארו עקבותיה בגופו.

 אחרי שטפונות חורף 1933, כשהירמוך הציף את הסכר בנהריים, נקרא לסייע בתיקון הנזקים. בשובו משם הציע לו רוטנברג להצטרף לסגל הקבוע של חברת החשמל, בהתחלה כמנהל תחנת-הכוח בטבריה, בסיכוי לעבוד במשך הזמן למרכז ולצמוח יחד עם המפעל. הוא דחה את ההצעה. כשנודע הדבר לדוד רמז, הזמינהו לתל-אביב והציע לו להיות חבר במזכירות מועצת פועלי תל-אביב ורכז ענף הבנין. הוא השיב, שאינו מוכן להיות עסקן שכיר בהסתדרות, שקיומו תלוי במשרתו, שכן אין הוא מוותר על חזונו בדבר מפעל קבלני גדול של ההסתדרות, העתיד להשפיע ברכה על כל סביבותיו, ולכך זקוק הוא לחופש יזמה ויצירה, מחוץ למיגבלות המסגרת הפקידותית. על זה הציע לו רמז להצטרף ל"הנהלת העבודות" בחיפה, ובהצעה זו נאחז בשתי ידים באשר בה ראה את הפתח להגשמת חזונו בדבר הקמת "סולל בונה" מחדש.

 באמצע 1933 נכנס כחבר חמישי להנהלה, ליד <persName>ברל רפטור, דוד הכהן, שמואל מרגולין ובנימין קב</persName> <persName>ונקי</persName> . וכדי שלא להיות "גלגל חמישי בעגלה" יצר לעצמו תחום-פעולה חדש: ריכוז קבוצות-עבודה חדשות, וכן הנהיג חידוש בניהול: מגע מתמיד עם מנהלי העבודות, ייעול העבודה וחסכון בחמרים, ובעיקר - בקורת מתמדת על פרטי הוצאות התקציב במהלך העבודה. חידוש זה נתאזרח במשך הזמן לנוהג קבע, שאיפשר לעבור מהפסדים לרווחים. בכך נסתיים תפקידו שלו בעמל כפיים ונעשה "מנהל". שכרו עלה מ-10 לא"י ל-14.50 לחודש.

 המעצור העיקרי להתרחבות היה בשל איסור "הסגת גבול" - האיסור לקבל עבודות בתחומי שלש הערים הגדולות, בהן מיוחדת הזכות הייחודית לכך ל"משרד הקבלני" של מועצת-הפועלים המקומית. הפירצה הראשונה הובקעה באזור חיפה. שיכון א' של קרית-חיים הפועלית נבנה על-ידי הקבלנות ?פרטית, מפני שה"משרד" ויתר על העסק מחשש להפסדים, וכך לא היה מעצור "חוקי" ל"הנהלה" להתקשר לבניית שיכון בי ואח"כ ג' והלאה, ואף להשיג רווח-מה. קשה יותר היתה ההתנגדות של ה"משרד" לחדירת ה"הנהלה" לבניית תחנת-הכוח של רבע מליון לא"י. אך בינתים רכשה ה"הנהלה"

 ציוד כבד לעבודות גדולות ובאמצעותו השכילה להדק קשרים עם <persName>פנחס רוטנברג</persName> ומוסדות ואישים שבצמרת המקומית והארצית של ציבור הפועלים, ובסוף אושרה זכותה לקבל את העבודה, באשר <persName>"רוטנברג</persName> הוא נותן-עבודה ארצי", ואם הוא עומד על מסירת העבודה ל"הנהלת העבודות", אין להתנגד לכך. אח"כ נמצאה אמתלה דומה לקבלת בנין בית גדול בהדר הכרמל, ונתקבלו עבודות גדולות גם מהממשלה. הרחבת היקף העסקים איפשרה תנועה חפשית יותר בהון חוזר ולהגדיל את מספר המועסקים בעבודות ואת בטחונם בקביעות התעסוקה. כך אישרה המציאות את הצורר בריכוז קבלנויות ציבור הפועלים בכל הארץ בגוף אחד, ובמשך השנים בשלו התנאים ונמצאו הדרכים למזג גם את המשרדים הקבלניים של ירושלים ותל-אביב בגוף המרכזי.

 רעיתו:<persName> חדוה</persName> בת <persName>צבי זיסלה.</persName>

 גם ההון הלך וגדל. בחמש השנים למן חיסול "סולל בונה" ועד 1933, צברה ''הנהלת העבודות" רווח בסך 9000 לא"י (מזה כשני שלישים פרי ה"קנוניות" הנ"ל במחצבת עתלית), ובשלש השנים הבאות, משנכנס למרכז "הנהלת העבודות", נצטברו הרווחים מהעבודות שנתרבו וגדלו בהיקף מסחרר להון עצמי כ-120 אלף לא"י (פי-ארבעה מההון שחלמו - ולא הצליחו - לגייס עם יסוד "סולל בונה" ב-1924) והוכשרו התנאים להגשמת שאיפת חייו ולייסד מחדש את "סולל בונה", וסוף-סוף החליט הועד הפועל של ההסתדרות בפברואר 1935 להחליף את "הנהלת העבודות" בחברת "סולל בונה" בע"מ, כחברת מניות השייכת לכלל ציבור חברי ההסתדרות באמצעות "חברת העובדים" בע"מ.

 התפקיד לריכוז עניני המשרד הראשי בחיפה הוטל עליו ובמשך השנים עלה בידו לפתח את "סולל בונה" לחברה הקבלנית הגדולה ביותר בארץ ובמזרח הקרוב כולו. בין המבצעים החשובים של החברה יש למנות את תחנות השאיבה לקו המים לירושלים, בתי הזיקוק של חברת הנפט העיראקית, ובשנות המהומות (1939-1936) כיבוש העבודה בנמל חיפה ובמחצבות של בית-החרושת למלט "נשר", בניית נמל תל-אביב, סלילת כבישים ומחנות לצבא הבריטי, "חומת טיגרט" בגבול הצפון ו"מבצרי טיגרט" למשטרה ברחבי הארץ, הכנת חלקי המיבגים לישובי "חומה ומגדל". באמצעות הקבלן היווני <persName>סאולי</persName> נוצרו קשרים הדוקים עם הצבא הבריטי והחברה ביצעה עבודות בשבילו גם במצרים. אח"כ, במלחמת העולם, הורחב היקף עבודות החברה לצבא בארץ ובארצות השכנות (בניית מחנות, דרכים וגשרים וכו').

 הרחבת מדי הפעולות הצריכה לכונן ולרכוש מפעלי מלאכה ותעשיה. שתפוקתם תשולב בביצוע עבודות הבנייה והסלילה, ובהדרגה ראתה החברה את היצרנות בתעשיה הכבדה כמשימה ציוניתחלוצית חשובה כשלעצמה, ובדרך זו התקדמה יותר ויותר לראש השורה בתיעוש הארץ, - הוא היה


 הרוח החלה במרכז הפעולות של "סולל בונה". רב היה חלקו ביזמה ובביצוע. וצעדי החברה הם-הם שלבים בסולם הביאוגרפיה האישית שלו.

 חברת-הבת "כור", שפעל בייסודה ב-1944, רכשה את בית-החרושת "פניציה" (לזכוכית) שעמד לעבור לבעלי-הון לא-יהודים במצרים על מנת שיפורק ויועבר שמה, זאת בית-החרושת "וולקן" (לתעשיות מתכת), "חמת" ו"חב"ק" (לייצור חמרי בנייה), וסללה את הדרך לפיתוח החרושת ההסתדרותית.

 כן פעל לרכישת בית-החרושת למלט "נשר" בשותפות עם "החברה המרכזית" של בעלי-הון פרטיים. נתן ממרצו לייסוד חברת הספנות הלאומית "צים" (1945), אף כי רבים התנגדו להצעתו' והיה חבר מועצת המנהלים של "צים" כל עוד עמד בראש מינהל "סולל בונה". הציע ודרש למזג ב"סוללבונה" את חברת "נחשון" לעידוד הימאות (נוסדה ב-1935), כדי להוציא למרחב את הפעולה הימית בכללה (כי פעולות "נחשון" צומצמו מלכתחילה בדיג ימי בלבד וגם זה לא הגיע לממדים הדרושים) אך נתקל בסירובים, והספנות הלאומית הוכרחה לחכות עד להיווסד "צים".

 מראשית מלחמת הקוממיות, מאז החלטת עצרת האו"ם ואילך, הפעיל "סולל בונה" את כל כושרו הטכני ומלאי החמרים וכוח-האדם לשרות המולדת בבנייה, בסלילה, בהתקנת שריון וכלי-לחימה, בהחזקת מעמד בנמל חיפה, שבידי האנגלים והערבים בהערמות על פיקוחם להכניס כלים וחמרים בשביל ההגנה בהסוואות ובתחבולות אחרות.

 זמן-מה לפני הכרזת המדינה הוזמן אל <persName>דוד בן</persName> <persName>גוריון</persName> , שהציע לו לרכז את הייצור התעשייתי הקשור במאמץ המלחמה. הבטיח כמובן את מלוא עזרתו בכל מה שיידרש ממנו, אך הוסיף, שמוטב שיצטרף לשרות המדינה לא כאיש יחיד, אלא שיביא עמו את כל הכבודה ששמה "סולל בונה". הצעתו בצורה זו לא נתקבלה, אבל רב היה חלקו של "סולל בונה" בשרותים, במקרים רבים באורח בלעדי, ליחידות צה"ל ופלמ"ח בתחבורה, אספקה והנדסה.

 זמן-מה אחרי שיחתו הנ"ל עם<persName> דוד בן-גוריון</persName> הציע ל<persName>דוד רמז,</persName> שנועד להיות שר התחבורה. את עזרת "סולל בונה" לממשלה בשלשה ענינים: (א) תיפעול שרותי הרכבות ו (ב) אחזקת בתי-המלאכה של הרכבת: (ג) תיפעול נמלי חיפה, יפו ותלאביב. לפי ההצעה היה צריך ליסד שלש חברות משותפות עם הממשלה, שניהולן יהיה בידי "סולל בונה" אך לממשלה תישמר זכות ההכרעה בכוח רוב המניות שיהיה לה בהן. אך הדבר היה עלול לצמצם סמכויותיהם של עסקנים שעלו לעמדות שלטוניות, והתכנית הוכשלה. גורל דומה היה אח"כ להצעתו להפעלת גמל חיפה באמצעות חברה כזו, וכן להצעה בדבר חברה משותפת למשרד העבודה ול"סולל בונה" לבנייה ולעבודות ציבוריות, אף כי בצמרת שרי הממשלה כבר הושגה הסכמה עקרונית. אותו סוף היה להצעה רחבת מעוף בשנת 1952,

 לפיה ישמש "סולל בונה" זרוע מבצעת של מדינת ישראל בשטחי יסוד אלה: בניה ועבודות ציבוריות, תעשיות יסוד ופיתוח אוצרות טבע, גיוס כספים ממקורות חוץ להשקעה בפעילות הבנייה, התיעוש והפיתוח, הקניית מקצועות חיוניים להמוני עולים.

 עם התפתחות המדינה נמשכה גם התעצמותו של "סולל בונה" בכל ענפי היצירה - אף כי דחקוהו מהשפעה בעסקי השילומים, אולי משום שדרישתו היתה להפנות הכל לייצור ולא לצריכה. מספר מפעלי התעשיה "סו"ב-כור" עלה בשנים 1958-1949 מ-11 ל-31, מבצעי הבנייה גדלו בהתמדה, נוצרו קשרים לעבודות בקפריסין. טורקיה, גאנה ובורמה, ועל ההכנסה מעבודות ושרותים בחברה חיו למעלה מ-150 אלף נפש מתושבי הארץ. בהתאם לכך התרחב גם חוג תפקידיו: חבר הועד הפועל של ההסתדרות והמועצה הכלכלית שליד משרד ראש הממשלה, מנהל בחברות "כור", "וולקן", "פניציה", "נשרי", "אליאנס'', "מחפשי נפט בישראל" "שרותי נמל מאוחדים", "יובל גד" ועוד.

 בעשרות שנות פעילותו למד להכיר ולהעריך בני-אדם מכל החוגים ולקבוע, שטוהר-המידות והחלוציות וכנגדם הלהיטות אחרי תועלת אנוכית לא נתחלקו בין הבריות בדיוק לפי קו התיחום שבין כחנות הפועלים וה"אזרחים''. כמו כן ראה בתור מסתכל מן הצד, כיצד הדור החדש, שלא עבר את כור הצירוף של העליות השניה והשלישית, אכול תיאבון ל"סעודת משיח צדקנו", שאידיאליסטים מהדור הקודם הקריבו את עמל חייהם להכנתה. והנה הסתער הזרם החדש גם על מבצר החלוציות והיצירה של "סולל בונה". עם פיתוח המדינה וגידול ההסתדרות נתרבו עסקנים-פוליטיקנים תובעי זכות לעמדות הנהגה בעסקים כלכליים, וחלוקת הריכוז העצום של "סולל בונה" לכמה ריכוזים קטנים ממנו הרי יש בהם כדי לספק תיאבונות כאלה. וצריך לדאוג גם לעתיד, כשלא יקומו עוד אנשי כושר ומסירות בממדי-ענק כמו אותם יוצרים-בונים ראשונים, ולכן יש לחלק ולהקטין את העומס בהתאם ליכולת של העתידים לבוא אחריהם. ובכן קמה ב-1958 ההצעה לפצל את "סולל בונה" לשלש חטיבות עצמאיות: (א) לעבודות בנין, (ב) לתעשיה ונמלים, (ג) למפעלי חוץ (בארצות אחרות). אך במועצה הכלכלית של מפא"י, בה נדונה ההצעה בשלבים המכריעים, היה צורך להגישה באריזה של נימוקים מעשיים ומוסריים. וזאת סיפקו שר האוצר לוי אשכול והמזכיר הכללי של ההסתדרות פנחס לבון במיטב האמנות הריטורית של העסקנות הנואמת.

 בגלל מחלה נבצר מהלל דן להשתתף באותם דיונים ולהגן על שלימות "סולל בונה", אך בהמשך הדיונים הפסיק את נופש החלמתו וביחד עם חבר המנהלים הציע חלוקת תחומים תחת הנהלה מרכזית עליונה אחת. וכשהתעלם הועד הפועל של ההסתדרות מהצעותיו, הודיע על סירובו לקבל כל תפקיד במבנה החדש ודרש להסדיר את ענין הפיצויים


 המגיעים לו. אשבול יעצהו לצאת לחופשה ממושכת ולבון שלח לו הצעה, שיוותר על פיצויים ויקבל לכל ימי חייו את המשכורת, מכונית ומזכירה פרטית בתור מנהל שחובתו לא לעשות כלום. אד הוא סירב לצאת למיתה בעודנו חי, וכשהתפוטר ב-1958 קיבל את פיצוייו, וכאדם חפשי מצא אפיק לכוחו היוצר במשק הפרטי, בייזום ובניצוח על מלאכת הבנייה הכבירה על אדמת הגימנסיה הרצליה בתל-אביב.

 בסוף 1962 נתמנה למנהל כללי של החברה לפיתוח המדע מסעם משרד הבטחון.

 בנותיו (מאשתו<persName> חיה</persName> בת <persName>שניאור זוסיה אליס)</persName> : <persName>טובה</persName> אשת <persName>גדעון זיו, אילה</persName> אשת <persName>תיאודור כספי.</persName>

 בהוצאת שוקן (ירושלים-ת"א) פירסם בשנת תשכ"ג (1963) את ספרו "בדרך לא סלולה, הגדת סולל בונה" (480 עמודים).

 בספר "כך הם עלו" (בהוצאת "נתיב", ירושלים תשכ"א-1961), מתואר הוא כאחד מ-5 עסקנים (עובד בן-עמי, שמואל דובינר, הלל דן, ראובן הכט, חיים שיף) אנשי הכושר והמרץ, שיצרו בארץ יש מאין.

</p></div>
         <div type="bibliogrphy">
            <listBibl>
<bibl>Volume: #13 ,Page: 4360 ,URL: http://www.tidhar.tourolib.org/tidhar/view/13/4360</bibl><bibl>Volume: #14 ,Page: 4425 ,URL: http://www.tidhar.tourolib.org/tidhar/view/14/4425</bibl>
<bibl>Volume: #14 ,Page: 4426 ,URL: http://www.tidhar.tourolib.org/tidhar/view/14/4426</bibl>
<bibl>Volume: #14 ,Page: 4427 ,URL: http://www.tidhar.tourolib.org/tidhar/view/14/4427</bibl>
<bibl>Volume: #14 ,Page: 4428 ,URL: http://www.tidhar.tourolib.org/tidhar/view/14/4428</bibl>
<bibl>Volume: #14 ,Page: 4429 ,URL: http://www.tidhar.tourolib.org/tidhar/view/14/4429</bibl>
<bibl>Volume: #14 ,Page: 4430 ,URL: http://www.tidhar.tourolib.org/tidhar/view/14/4430</bibl>
            </listBibl>
         </div>
      </body>
  </text>
</TEI>
