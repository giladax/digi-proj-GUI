<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #17 ,Page: 5246 ,URL: http://www.tidhar.tourolib.org/tidhar/view/17/5246</bibl><bibl>Volume: #18 ,Page: 5320 ,URL: http://www.tidhar.tourolib.org/tidhar/view/18/5320</bibl>
<bibl>Volume: #18 ,Page: 5321 ,URL: http://www.tidhar.tourolib.org/tidhar/view/18/5321</bibl>
<bibl>Volume: #18 ,Page: 5322 ,URL: http://www.tidhar.tourolib.org/tidhar/view/18/5322</bibl>
<bibl>Volume: #18 ,Page: 5323 ,URL: http://www.tidhar.tourolib.org/tidhar/view/18/5323</bibl>
<bibl>Volume: #18 ,Page: 5324 ,URL: http://www.tidhar.tourolib.org/tidhar/view/18/5324</bibl>
<bibl>Volume: #18 ,Page: 5325 ,URL: http://www.tidhar.tourolib.org/tidhar/view/18/5325</bibl>
<bibl>Volume: #18 ,Page: 5326 ,URL: http://www.tidhar.tourolib.org/tidhar/view/18/5326</bibl>
<bibl>Volume: #18 ,Page: 5327 ,URL: http://www.tidhar.tourolib.org/tidhar/view/18/5327</bibl>
<bibl>Volume: #18 ,Page: 5328 ,URL: http://www.tidhar.tourolib.org/tidhar/view/18/5328</bibl>
<bibl>Volume: #18 ,Page: 5329 ,URL: http://www.tidhar.tourolib.org/tidhar/view/18/5329</bibl>
<bibl>Volume: #18 ,Page: 5330 ,URL: http://www.tidhar.tourolib.org/tidhar/view/18/5330</bibl>
<bibl>Volume: #18 ,Page: 5331 ,URL: http://www.tidhar.tourolib.org/tidhar/view/18/5331</bibl>
<bibl>Volume: #18 ,Page: 5332 ,URL: http://www.tidhar.tourolib.org/tidhar/view/18/5332</bibl>
<bibl>Volume: #18 ,Page: 5333 ,URL: http://www.tidhar.tourolib.org/tidhar/view/18/5333</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הלל זלטופולסקי</persName>

</head>
         <div><p> לאביו רבי <persName>חיים שלמה זלמן זלטופולסקי</persName> ולאמו <persName>שפרה</persName> בת ר'<persName> אלחנן סנדומירסקי.</persName>

 נולד ב<placeName>יקטרינוסלאב</placeName> ב-י"ב תמוז תרכ"ח (1868).

 גודל וחונך בקרמנטשוב, על ברכי בעלי תורה וחסידות ממדרגה עליונה, במשפחת עשירים ולמדנים מופלגים. משחר ילדותו ונעוריו הצטיין בכשרונותיו, בחריפות מוחו ותבונתו העילאיים.

 עד נשואיו מלא את כרסו בש"ס ופוסקים, בתורת הנסתר, כשרק שעות מעטות ביום מוקדשות בסתר

 ללימוד השפה הרוסית וספרותה, מקצועות כלליים והנהלת החשבונות.

 נשא לאשה את <persName>חייה-פייגה</persName> בת רבי <persName>אהרון מירקין</persName> <persName>ופסיה </persName> לבית<persName> מזא"ה</persName> (שלשלת היוחסין עד דרמב"ם).

 נכנס לעסקי חותנו בקיוב, אשר היה אחד מגדולי סוחרי הסוכר ברוסיה - ועם זאת אף מגדולי התורה

 בקיוב ועמודי התווך של קהילתה. ומני אז החל להרחיב את השכלתו הכללית ולשלוח את ידו במסחר ולא מפני שהיה לו יחס מיוחד לכסף, אלא מפני שמצא דוקא בשדה זה מקום להתגדר בחריפות שכלו ולהכניס בו מידה רבה של המצאה ויצירה.

 לא עברו ימים רבים והוא תפס מקום בשורה העליונה של בעלי תעשיית הסוכר והבנקאות ברוסיה. חריפותו, יושרו וקסמו האישי קשרוהו ברוסיה הצארית בקשרי מסחר ונאמנות עם משפחות האצולה הרוסית, כגון: הנסיכים<persName> גוליצין</persName> , הנסיך<persName> מאולדנבורג</persName> ואחרים, השכיל לנצל את יחסו אתם לא פעם לטובת כלל ישראל ולטובת יחידים אשר סבלו מנוקשות השלטון האנטישמי.

 כאמור לעיל, לא מתוך אהבת ממון השקיע את כשרונותיו העילאיים במפעלי מסחר ותעשייה. לאמתו של דבר לא היה לו כל יחס לכסף כמות שהוא ותמיד ראה בו רק אמצעי כדי לקדם מפעלים ציוניים עבריים לאומיים או לעזור לזולת. לאמתו של דבר היה בשבילו כל מעשהו המסחרי והממוני משחק של חריפות השכל וההמצאה, והרווחים שהגיעו מתוכם היו בעיניו כעין תוצאה מפרובלימה מתימאטית חריפה, ופעמים גם כעין שירה נשגבה שהוליכה שבי את לבו וכל חושיו. ויש לציין שאמנם יחסו לעסקיו היה יחס של משורר ופילוסוף הרבה יותר מיחס של קאפיטאליסט המעוניין בתועלת הגשמית. עניו וצנוע היה בהליכותיו ובצרכיו הוא והשתמש בעושרו הרב ברוחב לבב וביד נדיבה, כדי לעזור לכלל ולפרט.

 היה קודם כל ובראש וראשונה אדם טוב, רחים רבנן ומוקיר סופרים, וידע להענות לצרכיהם בצניעות מקסימה, כידיד טוב שאפשר היה לסמוך עליו תמיד.

 המציין את אישיותו יותר מכל שמעודו לא מנעוהו


 עסקיו הענפים הגדולים להקדיש במשך כל חייו את ראשית אונו, מחשבותיו ויזמתו ומירב הונו לציונות ולהחיאת הלשון והתרבות העברית.

 מן הראשונים היה שנספח מתחילה ל"חובבי ציון", ואחרי הופעת ד"ר <persName>תיאודור הרצל</persName> - לתנועה הציונית החדשה. חלקו בהתפתחות התנועה הציונית בדרוםרוסיה היה רב ומבורך. ובמהרה הפך לאחד המנהיגים הציוניים הפופולאריים ביותר. השתתף בכמה קונגרסים ואף היה חבר הוועד הפועל הציוני.

 בראשונה שימש מזכיר כבוד של פרופ'<persName> מכס עמנו</persName> <persName>אל מנדלשטם </persName> (רופא ועסקן יהודי לאומי ברוסיה, ידידו של ד"ר <persName>ת. הרצל)</persName> ולאחר מכן היה המורשה לגליל קיוב מטעם ההסתדרות הציונית (1905-1897), וניהל את העבודה הציונית בגליל ואת המרכז הפינאנסי של ציוני רוסיה.

 היה בין מארגני ההתנגדות לתכנית "אוגנדה''. ממייסדי אגודת "חובבי שפת עבר" (1907) ומפעילי "ההסתדרות לשפה ולתרבות עברית" (נוסדה 1909).

 עם עברו בימי המלחמה הראשונה מקיוב למוסקבה הגדיל ביחוד את מפעליו לטובת הלשון והתרבות העברית. הוא שהפך את אגודת "חובבי שפת עבר" להסתדרות "תרבות" גדולה, עם רשת של מוסדות חינוך ענפה של בתי-ספר יסודיים, תיכוניים וגבוהים, בתי מדרש למורים וגננות, ישיבות, אשר התנהלו כולם כרובם בשפה העברית, דאג לתקציביהם ובחלק גדול מילא אותם מכיסו. כבר בתנועה העברית של השנים הקודמות, בתקופת "חובבי שפת עבר" וכו' מילא תפקידים חשובים והיה מן הכי פעילים בה בטרחו ובממונו - אולם מתקופת "תרבות" הרוסית ואילך היה הוא ממש עמוד התווך, שכל הבנין היה נשען עליו. גם מפעלים תרבותיים אחרים יצר ועזר לקיומם. את "הבימה" הוא אמן וגידל, את העתון העברי הגדול במוסקבה, "העם", ראשון העתונים העבריים בתבנית ובתכנית אירופית רחבה, הוא כונן; את הספריה הגדולה של הברון<persName> גינזבורג </persName> קנה בכספו לשם "הספריה הלאומית" בירושלים, אלא שגרם מזלנו והיא נפלה בידי הבולשביקים עד היום הזה. עזר ביד רחבה גם למפעלי ספרות אחרים של הימים ההם, ולפעולותיו למען התרבות העברית על כל מקצועותיה - אין מספר. ופעולותיו אלה לא הצטמצמו ברוסיה בלבד, כל מפעל תרבות עברי באשר הוא שם ובמיוחד בא"י, כגון: "ועד הלשון העברי", "הגימנסיה העברית הרצליה", בי"ס "בצלאל", "הספריה הלאומי", וכו' נהנו כולם מתשומת לבו ותמיכתו הרחבה. וביחד עם זה לא היתד פעולה ציונית למען א"י, למען "ההסתדרות הציונית", שלא תהיה ידו באמצע, ויד נדיבה ורחבה. אין מפעל, אין התחלה למפעל, שנעשו בימים ההם, שלא היה חלקו בו מן הראשונים.

 ואשר ל"קרן היסוד", היה הוא בעל הרעיון ואחד ממייסדיו הראשונים.

 היה גם סופר עברי חשוב, אשר הצטיין במאמריו המעמיקים בבעיות החברתיות והכלכליות של עם

 ישראל והתנועה הציונית, ואחד הפיליטוניסטים ברוכי כשרון, אשר העשירו את ספרותנו בטוב טעמם ובשנינות לשונם. מאמריו נתפרסמו ברוב העיתונות העברית של אותה התקופה וחלק מהם יצאו לאור בהוצאת "מוריה" באודיסה בשם "בתקופת התחיה". והפיליטונים שלו, הספוגים פולקלור עממי וחסידי, ראו אור במיוחד בשבועון "העולם" וחלק מהם בקובץ "ספר הפיליטונים" שלו שיצא לאור בשנת 1943 בת"א בהוצאת "אמנות".

 במשך כמה שנים איזן ותיכן תכניות רחבותנועזות לבנין הארץ מתוך היקף ומעוף כביר. תכניות לאירגון ההון היהודי בעולם לשם מימון הבנין הכלכלי-המדיני של א"י לענפיו הרבים והשונים. ואף ניסה, בכוח נסיונו והתמחותו וקשריו עם העולם הפיננסי הגדול, להכשיר את הקרקע למימוש התכניות האלה. מקצת משאיפותיו וממחשבותיו אלה גילה במאמרו הגדול לבירור הפרובלימות של ההון והעבודה בא"י "פרוזדור וטרקלין" שכתב בשנת תרע"ט (1919) ושנדפס במאסף "משואות" באודיסה (נדפס ולא נתפרסם, בעטיים של הבולשביקים, שגזרו שריפה על רוב טופסי המאסף לאחר שכבשו את אודיסה). במאמר זה הסביר את עיקריה וקוויה הכלכליים של תכניתו. שיטה שלמה של פוליטיקה כלכלית ופיננסית למדינה העברית בארץ ושל פעולת הכשרה וארגון ההון לשם כך בגולה.

 במאמרו הנ"ל ביקש את דרך השלום והפשרה בבנין הארץ בין המשטר הקפיטאליסטי ובין המשטר הסוציאליסטי, אשר מלחמתם זעזעה אותה שעה מוסדות עולם, וכאחד מעיקרי הפשרה לפתרון השאלות החמורות המחשיכות לבני אדם את עולמם, הציע את ביטול זכות הקנין הפרטי על קרקעות בא"י. "הקנין הפרטי בכלל קדוש הוא". אלא ש"חטא חטאה האנושות כשהכניסה גם את הקרקע לתוך המושג של הרכוש הפרטי. אין קנין עולם לקרקעות: האדם לא טרח ולא יגע ביצירת הקרקע, ומה שאינו פרי יגיעה ועמל אנוש אינו בגדר מכירה וקנין. וכל זמן שלא תתקן האנושות קלקלה זו ולא תוציא את הקרקע מגדר הרכוש הפרטי, יהא החטא הזה מפעפע ותוסס ויביא לידי זעזועים את כל בסיסו של הקנין הפרטי בכלל.

 בעבודתו הציבורית נעזר תמיד ע"י בתו יחידתו <persName>שושנה פרסיץ</persName> (ראה את הערך שלה בכרך ז', בעמוד 2821). ובהגיעו לגיל 50 קיבל כמתנת הבנים<persName> שושנה</persName> <persName>ויוסף פרסיץ </persName> ובנו יחידו <persName>משה</persName> - ליום הולדת ה-50 שלו שיק על 500,000 רובל (באותם הימים 50,000 לירות שטרלינג) לשם יסוד הוצאת "אמנות", אשר תשמש כלי שרת להסתדרות "תרבות" להוצאת ספרי לימוד וקריאה בעברית למען הילדים המתחנכים בשפה העברית. בנוסף לזה רכשו הבנים מאוניברסיטת מוסקבה את בית הדפוס בשפות מזרחיות, של המחלקה המזרחית שלה והרחיבו אותו ע"י יציקת ורכישת אותיות עבריות למטרות ההוצאה. והוצאה זו אשר עברה שבעה מדורי גיהנום בטלטולי המשפחה בעת


 המהפכה הבולשביסטית עד שהגיעה בשנת 1925 לא"י, וקיימת בתל-אביב עד היום ומנוהלת על ידי בתו הנ"ל, היתה והנה אחד המפעלים החלוציים בשטח החינוך והספרות לבני הנוער - אשר כל כוונתו היתה להגיש לילדי ישראל את הטוב והיפה שבספרות העולם, ולזיין את בתי הספר העברים בספרי ומכשירי לימוד משובחים הן בתוכנם והן בצורתם כמפעל ראוי לשמו של "רבי הלל זלטופולסקי".

 ביתו שימש הן בקיוב, במוסקבה ובפריז - בית ועד לגדולי התורה, חכמים, סופרים וחברים בתנועה הציונית.

 בשיחת חברים, שלא היתה מעולם שיחת-חולין לבד, כ"א שיחת תלמיד-חכם מוגדשת בדברי תורה ודברי סופרים, בעיונים דקים ומשפטים שנונים, ותמיד גם מלבבת בהומור שנון וקולע.

 עם השתלטות המשטר הבולשבי ברוסיה עברו עליו צרות רעות רבות עד שנמלט תחילה לקושטא ומשם לפריז וללונדון, ולבסוף התיישב בפריז. וגם פה עמד לו עברו הפיננסי ברוסיה, כשרונו וקסמו האישי הרב ופתח לפניו את דלתות המוסדות הפינאנסיים הצרפתים החשובים ביותר ותוך זמן קצר הקים בזה אחר זה עסקים רחבי היקף וגדולי מידה בחריצות נפלאה, עד שממשלת צרפת הכירה בו בתור כוח יוצר כביר וכבדתו בתואר "אביר לגיון הכבוד".

 נרצח ע"י רוצח מטורף, אשר ירה בו בפריס (צרפת) ביום י"ב כסלו תרצ"ג (11.12.1932) ומיד אחרי זה התאבד היורה בעצמו.

</p></div>
         <div type="bibliogrphy">
            <listBibl>
<bibl>Volume: #17 ,Page: 5246 ,URL: http://www.tidhar.tourolib.org/tidhar/view/17/5246</bibl><bibl>Volume: #18 ,Page: 5320 ,URL: http://www.tidhar.tourolib.org/tidhar/view/18/5320</bibl>
<bibl>Volume: #18 ,Page: 5321 ,URL: http://www.tidhar.tourolib.org/tidhar/view/18/5321</bibl>
<bibl>Volume: #18 ,Page: 5322 ,URL: http://www.tidhar.tourolib.org/tidhar/view/18/5322</bibl>
<bibl>Volume: #18 ,Page: 5323 ,URL: http://www.tidhar.tourolib.org/tidhar/view/18/5323</bibl>
<bibl>Volume: #18 ,Page: 5324 ,URL: http://www.tidhar.tourolib.org/tidhar/view/18/5324</bibl>
<bibl>Volume: #18 ,Page: 5325 ,URL: http://www.tidhar.tourolib.org/tidhar/view/18/5325</bibl>
<bibl>Volume: #18 ,Page: 5326 ,URL: http://www.tidhar.tourolib.org/tidhar/view/18/5326</bibl>
<bibl>Volume: #18 ,Page: 5327 ,URL: http://www.tidhar.tourolib.org/tidhar/view/18/5327</bibl>
<bibl>Volume: #18 ,Page: 5328 ,URL: http://www.tidhar.tourolib.org/tidhar/view/18/5328</bibl>
<bibl>Volume: #18 ,Page: 5329 ,URL: http://www.tidhar.tourolib.org/tidhar/view/18/5329</bibl>
<bibl>Volume: #18 ,Page: 5330 ,URL: http://www.tidhar.tourolib.org/tidhar/view/18/5330</bibl>
<bibl>Volume: #18 ,Page: 5331 ,URL: http://www.tidhar.tourolib.org/tidhar/view/18/5331</bibl>
<bibl>Volume: #18 ,Page: 5332 ,URL: http://www.tidhar.tourolib.org/tidhar/view/18/5332</bibl>
<bibl>Volume: #18 ,Page: 5333 ,URL: http://www.tidhar.tourolib.org/tidhar/view/18/5333</bibl>
            </listBibl>
         </div>
      </body>
  </text>
</TEI>
