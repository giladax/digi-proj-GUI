<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #9 ,Page: 3289 ,URL: http://www.tidhar.tourolib.org/tidhar/view/9/3289</bibl><bibl>Volume: #9 ,Page: 3290 ,URL: http://www.tidhar.tourolib.org/tidhar/view/9/3290</bibl>
<bibl>Volume: #9 ,Page: 3291 ,URL: http://www.tidhar.tourolib.org/tidhar/view/9/3291</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הלל קוק (פיטר ברגסון)</persName>

</head>
         <div><p> נולד קרוק (ליטא) בתמוז תרע"ה (1915).

 לאביו הרב <persName>דב הכהן קוק</persName> (אחיו של ראש הרבנים לא"י הרב <persName>א. י. הכהן קוק</persName> זצ"ל (ראה כרך א', עמוד 87) ולאמו <persName>רבקה </persName> בת <persName>נפתלי הרץ שוקן.</persName>

 באדר תרפ"ה (1925) עלה לארץ עם משפחתו. אביו נתמנה לרב בעפולה ושם למד<persName> הלל</persName> בבית הספר הדתי (בפיקוח "המזרחי"). השתלם בתורה בישיבת "מרכז הרב" בירושלים ובתור תלמיד שלא מהמנין במדעי היהדות באוניברסיטה העברית בירושלים.

 ב-1929 הצטרף לשורות ה"הגנה", וכשנוסד "הארגון הצבאי הלאומי" עבר אליו.

 ב-1937 נשלח עם כמה חברים מתנועתו בשליחות לאומית לגולה ופעל תחילה בוארשה ואח"כ בלונדון.

 ב-1940 נסע לארצות הברית בתור פליט מחוסר אמצעים וללוא רשיון-כניסה סדיר וקיבל רשות לשהות שם בתור פליט עד שיחזור השלום לשלוט בעולם והפליטים יוכלו לחזור למקומותיהם, וכאן נתן את דעתו לפעול באמצעי תעמולה ומדיניות למען עם ישראל ושחרורו הלאומי לריבונות מדינית מלאה. נקודת המוצא של מחשבתו היתה, כי תקופת מלחמת עולם, כאשר מסגרות מדיניות מתפוררות וגבולות יציבים בין ארצות נמחים מעל פני האדמה, היינו כאשר הצורות הקיימות של אומות ומדינות מוטלות לכור-ההיתוך של אש המלחמה וחוזרות להיות חומר-גלם חסר צורה קבועה ומוכשר לקבל צורה חדשה, זוהי שעת הכושר לקחת חלק מחומר-הגלם העולמי, היינו חלקת אדמה מסוימת וצבור מסוים של בני-אדם, וליצור מחומר זה יצירה חדשה בדמות מדינה, ובאופן קונקרטי - מדינה לעם ישראל בארצו ההיסטורית. במלחמת-העולם הראשונה נוצלה הזדמנות דומה ליצירת "הבית הלאומי" שיתפתח בהנהגת מנדט בריטי, אך הנסיון הוכיח, שהדמות שניתנה אז לאותו יצור שוללת ממנו את עצם יכולת החיים והפעולה, באשר המנדט הבריטי, שנועד לשמש אמצעי למטרה של תקומת מדינת ישראל, נסתלף למטרה בפני עצמה, לבסיס לבריטים במערכת שליטתם על עמי המזרח הקרוב ולמען שליטה זו הקריבו ומוסיפים להקריב את עניני עם ישראל ו"הבית הלאומי" שנמסר לידיהם כפקדון, היינו מוכרים את הפקדון לצרכי עצמם, ואין כח


 בעולם שיוכל למנוע אותם ממעשה-נבלה זה, שביחסים בין יחידים הריהו מעשה פלילי שנענשים עליו. אמנם ישנה "סוכנות יהודית", בעלת סמכות לפי חוזה בינלאומי לתבוע את זכויות "הבית הלאומי היהודי" מידי חומסיהן, אך נציגות זו מורכבת מאנשים שהם אזרחי מדינות קיימות ולפיכך אינם יכולים כלפי חוץ, ובמקרים רבים אף בלפי עצמם וכלפי הצבור היהודי בארצותיהם, להזדהות כשלימות עם עניני מדינה זרה, קיימת או שואפת לקום, שכן עלולה הזדהות כזו להכניסם לסבך "הנתינות הכפולה", שתשלול מהם את מעמדם בארץ מושבם, בלא לתת להם מעמד אזרחי דומה במדינה אחרת, הקיימת לעת עתה רק בחזון או בתביעה, ושאולי אפילו כשתקום לא יהיו מעונינים לוותר תמורת האזרחות בה על האזרחות בארץ מושבם. והרי סבך "הנתינות הכפולה" של תובעי "הבית הלאומי" במלחמת העולם הראשונה הוא שהביא אז את המיגבלות שהוכנסו ל"הצהרת בלפור" וששימשו אמתלה להרקת יעוד "הבית הלאומי" מתכנו, שאיפשרה מבחינה חוקית אף לנהל מדיניות מכוונת לחיסולו. אמנם קיים ישוב עברי בארץ, שבשמו בתור גרעין לממלכתיות ריבונית אפשר לבוא בתביעות, אבל לישוב זה הלא ישנה נציגות רשמית, היושבת בארץ וכפופה לשלטון המנדטורי ולחוקיו ולשליטתו בפועל, ונציגות זו אף אילו רצתה לתבוע סילוק

 המנדטור ועצמאות, לא היה השלטון נותן לה להשמיע את קולה. לפיכך היה ברור מראש, שאם אדם מחוסר מעמד רשמי יבוא בתביעות לא יהיה לו שומע, ואף אם יטען, שהסוכנות היהודית והועד הלאומי אינם מיצגים כראוי את עניני האומה והישוב, יהיה הדבר בעיני זרים כרוב יהודי פנימי, שההגינות אינה מרשה לנכרים להתערב בו, וביחוד כשנוח יותר לא להתערב ולא להרגיז מעצמה אדירה.

 כדי למצוא פתחון-פה לתביעה, שהנכרים יהיו מוכנים להאזין לה ולהתחשב בה, ושהיהודים מכל המחנות לא יראו צורך להסתייג ממנה מחשש למעמדם האזרחי בארצותיהם, היה צורך בסיסמה חדשה ומתקבלת על השכל הישר. ואת הסיסמה הזאת סיפק לו זרם הפליטים, שהביא מצרפת לאמריקה אדם בעל מטען רעיוני, שהתאים למט

 רתו של<persName> הלל קוק</persName> . זה היה עדיה גורביץ, שקרא לעצמו <persName>חורון</persName> . חדשים מספר לפני השטפון הנאצי על צרפת הוציא בפאריס חוברת בשם "שם-בטאון לפעולה העברית", בה פיתח את הרעיון, שהיהודים המאוזרחים בארצות הפזורה הם "יהודים" לפי שייכותם לעדה הדתית היהודית, ואילו המרוכזים בארץ-ישראל והמתעתדים לבוא אליה הם בני האומה העתיקה-החדשה של ה"עברים", אומה בעלת מולדת ובעלת ערכי-נפש לאומיים, ואשר על כן צריכים ה"עברים" להשתחרר מדפוסי החיים והמחשבה והרגש של ה"יהודים" ולפתח בקרבם הכרה לאומית "עברית'', שמהותה מושרשת בקרקע ובהוי של מדינה עברית ריבונית בארץ-ישראל, ולפתח את תרבותם ותמונת-עולמם בכיוון זה. המגמה להינתק מהיהדות ההיסטורית במובן תרבותי לא נראתה <persName>להלל קוק</persName> , אך ברעיון המדיני הגלום בהגדרה זו נאחז בשתי ידים, באשר זה שחרר אותו מהצורך להתחרות בנציגויות הקיימות של ה"יהודים" והעמיד מאחריו, באופן תיאורטי, אומה "עברית'', שאין לה שום נציגות אחרת, ולפיכך יכול הוא, כאחד מבניה, לקום ולהשמיע את תביעותיה למולדת ולעצמאות מדינית מאת כל שוחרי הצדק והיושר בעולם, המוכנים להכיר בזכותה של אומה מדוכאה לחרות ולקיום ריבוני על אדמתה.

 ב-1941 יסד יחד עם <persName>שמואל מרלין</persName> ועד למען צבא עברי על יסוד ההכרזה, שהאומה העברית היושבת בארץישראל ובניה הפזורים בעולם, שאינם שייכים לשום אומה מדינית אחרת, זכאים להלחם תחת דגל משלהם באויב האנושות, שהוא גם אויב לאחיהם היהודים. בארץ אמנם התגייסו יהודים רבים, לפי דרישת המוסדות הלאומיים, להשתתפות במלחמה, אבל השלטונות הבריטיים קבלו אותם לפלוגות "פלשתינאיות" ביחד עם קומץ המתגייסים הערבים, בדי לשלול מהתנדבותם את האופי הלאומי היהודי, והיה צורך במאבק ממושך מצד המתגייסים עצמם ובתמיכה תעמולתית חזקה בפני דעת הקהל בעולם החפשי - ועבודה זאת עשה במרץ רב ובלי התאפקות "דיפלומטית" הועד למען צבא עברי, שהודיע מראש על הסכמתו לקבל בענין זה את מרות הסוכנות היהודית - כדי להזיז את הבריטים צעד אחרי צעד מעמדתם השלילית הנוקשה, עד שהגיעו לריכוז היחידות, שבמשך הזמן נעשו עבריות טהורות, לחטיבה היהודית הארצישראלית, שהשתתפה בפועל בקרבות נגד הצבא הגרמני באירופה עד לתבוסתו.

 משהגיעו לאמריקה הידיעות על המיבצע ההיטלראי להשמדת היהודים ארגנו הלל קוק וחבריו "ועד להצלת יהודי אירופה''. ושוב הזמין את דעת הקהל והפעיל גם גופים יהודיים יציבים באמריקה, והפעולה הביאה לידי יצירת ועד ממשלתי למחצה לעזרת הפליטים באירופה והנשיא רוזבלט שלח את איירה הירשמן כשליחו האישי לאירופה, שיפעל בשמו למען הצלה ועזרה לפליטים וישתדל למען הצלת היהודים אף מעבר לקוי הדם והאש של החזית.

 הפעולות להצלת השרידים הוכשלו על ידי הבריטים, שהעדיפו את אבדנם על כניסתם לארץ-ישראל, ובארץ


 ישראל הגבירו המחתרות את פעולותיהן נגד הבריטים. בו בזמן, ב-1944, יסד הלל קוק באמריקה את "הועד העברי לשחרור האומה" שחבריו היו <persName>שמואל מרלין,</persName> <persName>הלל קוק</persName> (שלשם הסוואה קרא לעצמו <persName>פיטר ברגסון,</persName> ובמשך זמן רב לא ידעו בארץ כי בעצם זהו אחד משלנו), <persName>ערי ז'בוטינסקי, פרופ'. דלוגאץ',</persName> ד"ר<persName> הדני רפאלי, תי</persName> <persName>אודור בן-נחום</persName> , ד"ר<persName> דובינסקי, אריה בן-אליעזר, מיכאל</persName> <persName>ברכין, אלברט סטרסלסקי וירמיהו הלפרין</persName> . ולמרות המעמסה הכבדה של מאמץ המלחמה, שתפסה את כל תשומת הלב של האזרחים והצבור בארה"ב, הצליחו הוא ומרלין לגייס אמצעים מספיקים כדי לעורר את המצפון האנושי של האמריקאים מכה העדות (גם בני דת ישראל) ולהביאם לידי תמיכה במלחמת האומה ה"עברית" למען שחרורה. כלפי "יהודים" היתה לרוב האמריקאים עמדה אוהדת, עוינת או אדישה, ואילו כלפי הגורם החדש, ה"עברי" היו כלם חפשים מכל משפטים קדומים והודות להבנה המיוחדת של האמריקאים למלחמת חרות בכלל, וביחוד למלחמתה של אומה הנתונה לדכוי בריטי שגם אבות אבותיהם נלחמו לשחרורם ממנו, גדלה והלכה התמיכה בועד זה, ולעזרתו קמה גם "ליגה למען ארץ-ישראל חפשית" בראשותו של הסינאטור ג'ילאט ובהשתתפות סופרים, מדינאים, אנשידת, סינאטורים, צירי קונגרס, עתונאים ואפילו פייטנים ואמנים. הקריאה בשם האומה "העברית", שאינה תובעת לעצמה את אזרחי אמריקה בני דת ישראל, שיחררה רבים מתסביך "הנתינות הכפולה", ויהודים שנמנעו מכל מראית-עין של הזדהות עם ציונות או לאומיות "יהודית" לא מנעו את עזרתם החמרית והמוסרית מה"עברים" המבקשים לשחרר לעצמם את מולדתם, וביחוד כשגם טובי ה"גויים" תומכים במאבק זה.

 התמיכה החמרית שנתנה ביד רחבה איפשרה לרכוש בנין יפה במרכז עיר-הבירה וושינגטון, בו ריכזו את משרדיהם, הניפו עליו דגל עברי ועשוהו ל"אמבאסאדה" של המדינה העברית העומדת לקום, יצרו קשרים עם מדינאים, עתונאים ודיפלומאטים וחיזקו בדעת-הקהל באמריקה ובעולם, שהמדינה שהם מיצגים אותה היא מחויבת המציאות והכרחי שתקום בקרוב. מכאן שתמכו גם בתנועות המחתרת שבארץ, ובעיקר באצ"ל, ולכל מיבצע של המחתרת נגד הבריטים ושל עלית המעפילים יצרו מכאן הלך-רוח של הבנה ואהדה בדעת-הקהל בעולם הנאור, הלך-רוח שהעיק על שלטין הדכוי הבריטי בארץ ומוטט בו את האמונה בעתידו וביכלתו להחזיק מעמד. ליתר פרסום ותעמולה הוציא הועד העברי לשחרור האומה בשנות 1947/1948 שבועון בשם "אנסוור" (תשובה).

 נשא לאשה את <persName>בטי </persName> לבית <persName>קפלן </persName> מקנסי-סיטי, מסורי, ארצות-הברית.

 בין עסקני הציונות הרשמית, ואפילו בין הרביזיוניסטים, היו לא מעטים, שראו לא בעין יפה את פעולות הועד ויוצרו, באשר לא יתכן לפעול בענינים אחראים כאלה בלי יפוי-כח צבורי ולהתחרות במוסדות מיצגים

 שנבחרו. המתנגדים החריפים ביותר השמיעו את חשדות בנוגע לשימוש בכספים ולכשרות האישית של הפעילים בועד, ומצד יחידים נשמעה אף דרישה לשלטונות, שיגרשו את<persName> פיטר ברגסון </persName> כשיסתיים תוקף רשיון-הישיבה שלו... אך מאידך פעלה ההתחרות הזאת על מנהיגי הציונות שיגבירו גם הם את מרצם ותקיפותם למען מדינה יהודית, כי הנה אותו "בן-בלי-שם" לא התבייש להשמיע דרישה כזו באזני הגויים, והם לא התרעמו כלל וכלל, ואדרבה, מרובים ביניהם התומכים בו... גם ועדת-החקירה האנגלו-אמריקאית הקשיבה לעדותו בפניה, וחבר הועדה הפרופ'. <persName>ג'יימס מקדונלד</persName> למד מפיו הבנה מעמיקה בשרשי הבעיה העברית ובצורך החיוני בעצמאות מדינית עברית.

 המיבצע האחרון של הועד היה: שיגור אנית הנשק והמתנדבים "אלטלינה" לעזרת לוחמי מלחמת השחרור בישראל אחרי קום המדינה. וביום טיבוע האניה בתותחי צבא-ישראל מול חוף תל-אביב, ב-22.6.1948, נעצר <persName>הלל קוק</persName> , יחד עם <persName>משה חסון, בצלאל עמיצור ואליהו</persName> <persName>לנקין,</persName> בהיותם ב"מצודת זאב" ונכלאו במצודת משטרת

 בית-שאן. לפי השמועות בעתונות נאשמו בקשירת קשר לחולל מרד מזוין נגד ריבונות מדינת ישראל וממשלתה. אך נימוקים רשמיים לא ניתנו למעצרם ואחרי חדשיים שוחררו בלי בירור משפטי.

 נבחר לכנסת הראשונה ברשימת "חרות".

 כעבור זמן עזב את תנועת חרות והתרחק מעבודה צבורית. כיום הוא יושב באופן זמני בניו-יורק.

 בתו: <persName>אסתר.</persName>

</p></div>
         <div type="bibliogrphy">
            <listBibl>
<bibl>Volume: #9 ,Page: 3289 ,URL: http://www.tidhar.tourolib.org/tidhar/view/9/3289</bibl><bibl>Volume: #9 ,Page: 3290 ,URL: http://www.tidhar.tourolib.org/tidhar/view/9/3290</bibl>
<bibl>Volume: #9 ,Page: 3291 ,URL: http://www.tidhar.tourolib.org/tidhar/view/9/3291</bibl>
            </listBibl>
         </div>
      </body>
  </text>
</TEI>
