<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 912 ,URL: http://www.tidhar.tourolib.org/tidhar/view/2/912</bibl><bibl>Volume: #2 ,Page: 913 ,URL: http://www.tidhar.tourolib.org/tidhar/view/2/913</bibl>
<bibl>Volume: #2 ,Page: 914 ,URL: http://www.tidhar.tourolib.org/tidhar/view/2/914</bibl>
<bibl>Volume: #2 ,Page: 915 ,URL: http://www.tidhar.tourolib.org/tidhar/view/2/915</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הנרי (צבי) פראנק</persName>

</head>
         <div><p> נולד בפריס בשנת תרל"ח (1878). הוריו עברו לפריס מאלזס.

 למד בבית הספר העממי והתיכוני, ואחרי גמרו את חוק למודיו המשיך ללמוד בביה"ס הפוליטכני שם. בגיל של 22 שנה סיים את חוק לימודיו, וקבל תואר של מהנדס צבאי.

 בראשית 1903 נתמנה ע"י הברון כפקיד במשרד המרכזי של יק"א בבירות - שהיתה אז מושב ההנהלה הראשית למושבות הברון בארץ ישראל, שהיו כבר באותו פרק הזמן ברשות חברת יק"א. בבואו לבירות נתמנה כעוזר וכמזכיר למנהל הראשי מר פאריאנטי, ואחרי מותו בשנת 1904 נתמנה למנהל במקומו ונעשה האחראי לכל פעולתו ההתישבותית של הברון בא"י.

 בהכנסו למלוי התפקיד של מנהל, מצא מצב חמור, קשה ומסובך בהנהלה הכללית של המושבות - מצב

 של משבר - אך לא נבהל מזה, נכנס לתוך תוכם של הענינים, ופעולתו בשטח זה נגמרה בהצלחה.

 אחת הפעולות הראשונות שלו היתה חסול המשרד הראשי של יק"א בבירות והעברתו ליפו. כאן התמסר בראש וראשונה לשאלת סדור ענף היין, שהיה באותם הימים במצב קשה. שאלת היין היתה אז שאלת החיים והקיום לישוב הצעיר, ומאז ועד יומו האחרון, במשך שלשים ושלש שנים, לא פסק מלטפל בשאלות הישוב לכל ענפיו ולכל גווניו, וכל מה שנוצר ע"י הברון בארץ בכל התקופה הארוכה הזו, תחלה בשם חברת יק"א, אח"כ בשם חברת פיק"א, בכל אלה היה לו חלק לא קטן.

 המעשים העיקריים שנעשו על ידו לביסוס הישוב, התרחבותו וגדולו הם: א) ביסוס ענף היין. לשם ביסוסו דרש עקירת עודף כרמי הגפנים והחלפתם בכרמי שקדים. הפעולה הקיצונית הזאת הצילה את הישוב ממשבר תמידי, וכתוצאה מפעולה זו נוסדה "אגודת הכורמים השתופית"; ב) הביא ע"י פעולתו להרחבת הגבולין במושבות יהודה, והושיט עזרה קונסטרוקטיבית מלאה לביסוס כל מושבות האיזור בענפי חקלאות שונים. כשעברו שנים מועטות והאכרים נוכחו לדעת, שהשקדים, שנטעו במקום הגפנים שעקרו, רחוקים מרווח וקרובים להפסד, סייע להם בהרבה לעקור את השקדים ולנטוע עצי הדר, ושיתף פעולה עם הפרדסנים ועזר להקים את חברת "פרדס". ביזמתו ובעזרתו ייבשו את הביצות סמוך לפתח-תקוה ובאם המושבות שביהודה נסלל בעזרתו כביש האספלט הראשון בארץ ישראל.

 אחרי מלחמת העולם הראשונה חזר בסוף 1918, במדי קפיטן צרפתי ארצה, וברטט של חרדה לגורל המושבות, אחרי כל מה שעבר עליהן בשעה ששמשו לשטח החזית, ניגש לתקון מצבם. כמתמטיקן ואיש המדע עשה חשבון מדויק ואחרי חקרו יפה את המצב ניגש לפעולות בשטח הגדלת שטחי הקרקע שלנו. באותם הימים רכש את אדמות בנימינה ועתליט, קבל את הקונצסיה על בצות קברה וחולות קיסריה, הסכים להשתתפות בחברת "המלח", קנה את אדמת פרדס


 חנה, רכש שטחי קרקע עירוניים מרובים בחיפה ומסר אותם להדר הכרמל עבור מוסדות צבוריים שונים. הרחיב את שטחיהן של בת שלמה ושפיה, הצליח לקנות את אדמות כפר תבור, הרחיב את גבולות סג'רה, קנה את שטחי ביתניה, אומ-ג'וני, ג'שר, דלהמיה. מנחמיה ויסד עליהן מושבות פורחות.

 בגליל העליון קנה את אדמות אילת השחר, כפר גלעדי ותל-חי. בימיו התאכרו מאות אכרים חדשים, ומאות פועלים התאחזו באדמה, כן יסד את ענף הבשמים בבנימינה.

 בין מפעלי התעשיה שבהשפעתו השתתפה בהם חברת פיק"א היו: חברת "נשר" למלט ומפעל "הטחנות הגדולות" בחיפה.

 הרבה נסיונות בכל ענפי החקלאות והתעשיה, נסיונות ששיוו דמות אחרת לגמרי, דמות תרבותית ומיושבת לארץ הנשמה והדלה, נעשו בימיו.

 היה אדם ישר והגון ומסור לתפקיד "נאמנו של אבי הישוב". היה הרוח החיה במפעלי הנדיב, ואף כי לא היה ציוני, ואפילו לא חובב ציון "רשמי", בכל זאת עשה את כל מה שיכול להתפתחותו וגדולו של הישוב. מפליאים היו עבודתו וחריצותו, מחונן היה בכחות נפש לא רגילים, ועל כולם חונן בשכל חריף וישר, היה ריאליסטי מאוד בעבודתו, ובזה נבדל לטובד מרוב פקידי הברון רוטשילד.

 היה צנוע ובורח מן הכבוד, רחוק היה מאמביציות פרטיות, מגאות השררה, השליטה והעריצות. היה מטפל בבעיות הישוב באוביקטיביות גמורה, והיה קובע את הפתרונות לפי שקול דעתו הרציונלית, ולפי נאמנותו לתפקידו ולשולחיו. קשה היה לקבל ממנו הבטחה, אך כשנתן - קיימה במלואה. נוסף לכל זה היה איש בעל מדות תרומיות ומשכמו ומעלה היה גבוה מכל פקידות הברון, שהיתה לפניו ובימיו.

 נפטר ב-31 בינואר 1937 (תרצ"ז) בפריס.

</p></div>
         <div type="bibliogrphy">
            <listBibl>
<bibl>Volume: #2 ,Page: 912 ,URL: http://www.tidhar.tourolib.org/tidhar/view/2/912</bibl><bibl>Volume: #2 ,Page: 913 ,URL: http://www.tidhar.tourolib.org/tidhar/view/2/913</bibl>
<bibl>Volume: #2 ,Page: 914 ,URL: http://www.tidhar.tourolib.org/tidhar/view/2/914</bibl>
<bibl>Volume: #2 ,Page: 915 ,URL: http://www.tidhar.tourolib.org/tidhar/view/2/915</bibl>
            </listBibl>
         </div>
      </body>
  </text>
</TEI>
