<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1736 ,URL: http://www.tidhar.tourolib.org/tidhar/view/4/1736</bibl><bibl>Volume: #4 ,Page: 1737 ,URL: http://www.tidhar.tourolib.org/tidhar/view/4/1737</bibl>
<bibl>Volume: #4 ,Page: 1738 ,URL: http://www.tidhar.tourolib.org/tidhar/view/4/1738</bibl>
<bibl>Volume: #4 ,Page: 1739 ,URL: http://www.tidhar.tourolib.org/tidhar/view/4/1739</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הנריטה סולד (סאלד)</persName>

</head>
         <div><p> נולדה בבאלטימור (ארה"ב), ח' טבת תרכ"א (21.12.1860), לאביה הרב<persName> בנימין </persName> (יליד הונגריה, במשך 63 שנה רב לעדת "אוהב שלום" בבאלטימור, מחבר פירוש מדעי עלי ספר איוב שיצא בשנת 1886, חובב ציון ועסקן) ולאמה <persName>סופיה</persName> לבית <persName>שאאר</persName> .

 למדה בבי"ס צבורי ובבי"ס גבוה בבאלטימור, הושפעה מאביה לאהבת היהדות ותורתה ולמדה בסמינר היהודי התיאולוגיה בניו יורק (בית-מדרש לרבנים) ורכשה

 ידיעה רבה בספרות העברית העתיקה והחדשה ובמדעי היהדות.

 בשנות 1877- 1893 היתה מורה בבי"ס עממי בבאלטימור וכשהחל בשנות השמונים זרם ההגירה של יהודים פליטי הפוגרומים והעוני מרוסיה לארה"ב יסדה וניהלה שיעורי ערב בשבילם ללמדם אנגלית ותנאי החיים בארץ החדשה להם. הגיעה להכרה ציונית עוד לפני יסוד ההסתדרות הציונית וב-1895 בבר נשאה את נאומה הציוני הראשון באספת הועד הלאומי של נשים יהודיות בבאלטימור. התמסרה לפעילות ציונית, תרבותית וצבורית יהודית. בשנות 1892- 1915

 היתה מזכירה ספרותית ומנהלת הפעולה בחברה היהודית האמריקאית להוצאת ספרים בפילאדלפיה, תרגמה מגרמנית לאנגלית ספרים חשובים בעניני יהדות, תרגמה לאנגלית ממאמריו של אחד העם, פרסמה מאמרים חשובים בשאלות ציוניות, וערכה כמה פעמים את ספר השנה ליהודי ארה"ב.

 ב-1907 יסדה אגודה קטנה של נשים (38 חברות) בשם "הדסה" ללימוד בעיות היהדות והציונות. ב-1909 ביקרה עם אמה בארץ ומשחזרה ערכה סיבוב בקהלות ישראל בארה"ב למען הציונות. ב-1912 יסדה בניו-יורק אגודת "הדסה" לפעולה ממשית למען הציונות וארץישראל, ואגודה זו גדלה והסתעפה להסתדרות "הדסה" בארה"ב ובקנדה, שפעלה רבות וגדולות למען שרותי הבריאות בארץ ולמשיכת נשי ישראל באמריקה הצפונית אל הציונות. בהסתדרות הציונות בארה"ב מילאה תפקידי מזכירה, מנהלת ענינים, סגנית הנשיא, מנהלת מחלקת החינוך והתרבות והצליחה לעורר ולעודד את נטיתם של גדולי היהודים הלא-ציונים לתמיכה במפעלים חשובים בארץ-ישראל.

 בסוף מלחמת-העולם א' ארגנה את המשלחת הרפואית הראשונה של "הדסה" לארץ (היתה נשיאת "הדסה" עד 1926) (44 רופאים ואחיות שהיו הגרעין להסתדרות מדיצינית "הדסה" בארץ). וב-4.5.1920 עלתה לארץ ונטלה על עצמה את ניהול עניני "הדסה" בפועל. השתתפה בפעילות בתנועה הציונית. היתה צירה בכמה קונגרסים, יצאה כמה פעמים לארה"ב בשליחות ציונית ולהשתתפות בועידות "הדסה" כדי לגייס את מכסימום


 העזרה לישוב ולבניין הארץ. יסדה מטעם "הדסה" את ביה''ס הראשון לאחיות וניהלתו עד 1926.

 ב-1927 נבחרה להנהלה הציונית (בשלישיה סאקרסולד-קיש, שנטלה על עצמה להבריא את המצב הכספי של ההנהלה הציונית) וניהלה בה את מחלקת החינוך והבריאות. מ-1931 ואילך ניהלה במשך כמה שנים בהנהלת הועד הלאומי את עניני העזרה הסוציאלית ומ-1933 ניהלה את המפעל למען ישובם של פליטי גרמניה בארץ, והיא שיסדה וניהלה במרץ ובמסירות - למרות זקנתה - את מפעל "עלית הנוער", שהציל וגידל הרבה אלפים ילדים ובני נוער שהוצאו מגרמניה הנאצית ומארצות שליטתה ואח"כ מילדי שארית הפליטה. גם צרכי העזרה לנוער המקומי היו קרובים ללבה וב-1941 יסדה את המפעל למען הילד והנוער ואת ביתהספר המקצועי הראשון לבנות בירושלים.

 היא תבעה משמעת מוחלטת וסדר מחבריה לעבודה כמו מעצמה. אידיאליזם גריזא לא היה שווה בעיניה ולא כלום. היא תבעה אידיאליזם מעשי ויעיל. היתה אדם מאמין. היא האמינה, על אף כל האכזבות שגרם לה המשבר של תקופת ההומאניות והליבראליות, גם ביסודות הטובים שבנפש האדם.

 אישיותה ופעולותיה זכו להוקרה כללית בארץ ובחו"ל. קיבלה את התוארים דוקטור-כבוד לספרות עברית מאת המכון התיאולוגי היהודי בניו-יורק ודוקטור כבוד למדעים הומאניים מאת אוניברסיטת בוסטון. ליובלה ה-80 הוציאו מוקיריה את הקובץ "עלית הנוער" לכבודה וב-1943 נוסד על שמה <persName>כפר-סולד</persName> במעלה עמק הירדן (לפי החלטת הקונגרס הציוני משנת 1935).

 חלתה בראשית תש"ה ונפטרה בירושלים ביום א' אדר תש''ה (13.2.45).

 האוניברסיטה העברית הדפיסה (בתש"ה) חוברת ובה דברי אזכרה שנאמרו באולם רוזנבלום שבאוניברסיטה ביום ג' באייר תש"ה ע"י פרופ' <persName>ש. אדלר</persName> וד"ר<persName> א. סימון</persName> .

</p></div>
         <div type="bibliogrphy">
            <listBibl>
<bibl>Volume: #4 ,Page: 1736 ,URL: http://www.tidhar.tourolib.org/tidhar/view/4/1736</bibl><bibl>Volume: #4 ,Page: 1737 ,URL: http://www.tidhar.tourolib.org/tidhar/view/4/1737</bibl>
<bibl>Volume: #4 ,Page: 1738 ,URL: http://www.tidhar.tourolib.org/tidhar/view/4/1738</bibl>
<bibl>Volume: #4 ,Page: 1739 ,URL: http://www.tidhar.tourolib.org/tidhar/view/4/1739</bibl>
            </listBibl>
         </div>
      </body>
  </text>
</TEI>
