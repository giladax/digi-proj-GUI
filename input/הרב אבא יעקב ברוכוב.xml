<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 111 ,URL: http://www.tidhar.tourolib.org/tidhar/view/1/111</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב אבא יעקב ברוכוב</persName>

</head>
         <div><p> בן ר' יחיאל מיכל. - נולד בחדש טבת תר"ח בעיירה<persName> דורשונישוק</persName> פלך וילנה בליטה. כבר בשחרית ימיו הצטיין בכשרונותיו ובשכלו הרב. עד מהרה יצא שמעו בכל ערי הסביבה. הרה"ג ר' אייזל חריף מסלונים תיארו כ"בעל שכל גדול וישר" לאחר שהכירו ושוחח עמו על דא ועל הא. כשגדל עבר ללמוד בישיבת שקלוב ושם למד תורה מפי התלמודי הגאוני ר' יהושע לייב דיסקין.

 סמיכות לרבנות קבל מאת הרה"ג הקובנאי ר' יצחק אלחנן ספקטור, ובשנת 1873 (תרל"ג) נתמנה לרב בעיירה הליטאית הקטנה<persName> מישאגולי </persName> שם פרסם את החלק הראשון מספרו על חושן משפט "חבל יעקב". הספר הזה נתקבל בשעתו ע"י הלומדים ונתבצר לו מקום בצד ספרי הפוסקים הידועים "קצות החושן", ה"נתיבות" לרבי עקיבא איגר, והרב הגאון ר' מאיר שמחה הכהן מדוינסק החשיבו יותר מכל הספרים במקצוע זה.

 בש' תרמ"ד נתמנה לרב בקופישקי שבזאמוט. שמו נתפרסם כאחד הרבנים הגאונים שבדורו.

 בתר"ן עבר לוויקשנה וישב בעיר זו על כסא הרבנות אך בתרפ"א עבר לפולוצק. משנת תרס"ג ישב על כסא הרבנות בעיר וולקוביסקי כעשרים שנה רצופות.

 בוולקוביסקי הוציא בתרפ"ג את הכרך השני מספרו: "חבל יעקב" וגם הוציא את החלק הראשון מהנ"ל במהדורה השניה.

 לציונות נלוה עוד בראשית ימיה, ולא שם לב להתנגדות הגדולה, שעוררה בימים הראשונים להיוסדה בין הרבנים. באחד ממאמריו שפרסם בתרס"ג הצהיר,

 כי אין דרך אחרת להצלת עם ישראל מגלותו מלבד הציונות וישוב ארץ ישראל. בעיקר הרים על הנס במאמרו הנ"ל את העובדה, כי בכוחה של הציונות לאחד את המפלגות הרחוקות ולהשיב לב הבנים אל עמנו. מאמריו על הציונות עוררו תשומת לב מרובה בחוגי הרבנים שברוסיה וסייעו לא מעט לביסוסה של הציונות.

 היה איש פיקח בהויות העולם. עסקן, שופט ודיין. השכיל בכוח השפעתו הרב להסיר ולמנוע גזרות ופרעות מעל קהלות היהודים בערי כהונתו.

 בתרפ"ג עלה לארץ ישראל והשתקע בירושלים ליד בניו הסופרים א.מ. ברכיהו וד"ר מ. ברכיהו. בש' תרפ"ז השתתף יחד עם הרב קוק ז"ל ועם הרב מאיר ברלין בסיור במושבות א"י, קבוציה וקבוצותיה. במלאכות זו שהה כשבועיים וביקר 42 נקודות ישוביות. בש' תרצ"ג הכין לדפוס את החלק השלישי והאחרון מספרו "חבל יעקב", אבל לא זכה לראותו יוצא מבית הדפוס.

 בה' אייר תרצ"ו נפטר ונקבר בירושלים.

</p></div>
         <div type="bibliogrphy">
            <listBibl>
<bibl>Volume: #1 ,Page: 111 ,URL: http://www.tidhar.tourolib.org/tidhar/view/1/111</bibl>            </listBibl>
         </div>
      </body>
  </text>
</TEI>
