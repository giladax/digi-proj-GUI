<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 304 ,URL: http://www.tidhar.tourolib.org/tidhar/view/1/304</bibl><bibl>Volume: #1 ,Page: 305 ,URL: http://www.tidhar.tourolib.org/tidhar/view/1/305</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב אברהם וואלפינזאהן</persName>

</head>
         <div><p> נולד בשקלוב, ליד מוהילוב, רוסיה, בשנת תקמ"ג (1783), לאביו ר'<persName> זאב </persName> (על כן כשיצאה פקודת המלכות ליהודים, שיבחרו להם שמות-משפחה, בחר לו את השם וואלפינזאהן, כלומר: בן-זאב). למד בישיבות והגיע לידיעה רבה בתורה, והיה מרצה שיעורי תלמוד והלכה בישיבה שבשקלוב, שהיתה עיר מלאה תלמידיחכמים גדולי תורה, מתלמידי הגר"א מוילנה.

 הצטרף לתנועת "חזון ציון" שיסדו תלמידי הגר"א בשקלוב כדרישת רבם לשם שיבת ציון וסלילת דרך לגאולה השלמה על-ידי התעוררות היהודים לחזור לארצם. יתר ראשי הפעילים בתנועה זו היו; הגאון ר'<persName> ישראל משקלוב</persName> , בעל "תקלין חדתין" על מסכת


 שקלים ו"פאת השלחן" בהלכות התלויות בארץ, ר' <persName>הלל ריבלין, ר' חיים, ר' מנדיל, ר' נטע</persName> ועוד.

 באייר תקס"ט יצא עם אשתו הצעירה <persName>בתיה</persName> <persName>בריינה </persName> לעלות ארצה בשיירה הראשונה של אנשי "חזון ציון", שמנתה שבעים נפש, ואחרי שלשה-עשר חדשי טלטולים ביבשה ובאנית-מפרש בים הגיעו לעכו בראש חודש סיון תק"ע. השיירה עלתה להתישב בצפת, בה היה אז רובו של הישוב היהודי בארץ, ור' אברהם נסע תחילה להתפלל במקומות הקדושים בירושלים ובחברון. בירושלים מצא אז שש משפחות של אשכנזים ובמחזור שנמצא בידי ד"ר ישראל בן זאב (דור חמישי לצאצאיו) רשם בכתב ידו ליד ברכת "תקע בשופר" (בתפילת מנחה לערב יום-טוב): "בשנת תק"ע בחודש סיון התפללתי בפעם הראשונה ליד הכותל המערבי". אחרי מסעו בדרום הארץ, התישב גם הוא בצפת, ובן-דודו ר' ישראל משקלוב מינהו לדיין של עדת האשכנזים הפרושים. כאן חי לו בנחת,בדחקות חמרית כיתר העולים, אך בעשירות נפשית בלימוד תורה בשקידה בחבורת הישיבה, שהתנהלה על-ידי הגאון ר' ישראל, שבה חגגו אחת לשלש שנים את סיום הש"ס בשמחה גדולה. גידל את בנו זאב בישיבה זו והשיא את בתו <persName>טויבה פייגה</persName> לר' <persName>שניאור זלמן שני</persName> <persName>אורסון</persName> , תושב ירושלים. (בינתיים הלך וגדל הישוב האשכנזי גם בירושלים, כי חלק מעולי "חזון ציון" עברו מצפת לירושלים, וגם עולים חדשים, פרושים וחסידים, החלו לבוא שמה).

 מרד הדרוזים בשנת תקצ"ד דלדל מאד את יהודי צפת, ובאשר לא הספיקה ההכנסה הרגילה של הכולל גם למחיה וגם לקימום ההריסות, שלח אותו ר' ישראל, נשיא עדת הפרושים בצפת, לארצות הגולה, לעורר את היהודים להגדיל את תמיכתם בישוב.

 בהיותו במסעו בפרסבורג שבהונגריה הגיעתו שמה הידיעה מאת בנו ר' זאב על דבר הרעש שהחריב את צפת ביום כ"ד טבת תקצ"ז, בו נספה שליש הישוב שבעיר וביניהם גם אשתו ושני בניו, וגם חיבוריו בחידושי תורה אבדו בין ע"י המפולת. (ר' זאב היה באותו זמן אצל גיסו ואחותו בירושלים, וכך ניצל מהרעש והיה בין המחישים עזרה לשארית הפליטה שבצפת).

 בגולה נשא אשה שניה ובשנת תר"ג חזר ארצה והתישב בירושלים. נח מעמלו הרב בטלטולי דרכים במשך שנים אחדות, קבע את ישיבתו בבית-המדרש "מנחם ציון", שהקימו הפרושים בחצר חורבת רבי יהודה החסיד, והיה מרצה בו שיעורים בתלמוד ובהלכה ומעלה חידושי תורה על הכתב. (אחד מחיבוריו מהתקופה ההיא, על תגלחת בחול המועד, פורסם בופוס בשנת תש"ו על-ידי נינו ר' <persName>אליהו לנדא</persName> , מצאצאי הגר"א מוילנה).

 נפטר בירושלים, ט"ז כסלו תרי"א, ונקבר בשיפולי הר הזיתים, בקרבת יד אבשלום, בבית-העלמין העתיק, שהיה ברשות העדה הספרדית ומשותף לכל עדות היהודים שבירושלים.

</p></div>
         <div type="bibliogrphy">
            <listBibl>
<bibl>Volume: #1 ,Page: 304 ,URL: http://www.tidhar.tourolib.org/tidhar/view/1/304</bibl><bibl>Volume: #1 ,Page: 305 ,URL: http://www.tidhar.tourolib.org/tidhar/view/1/305</bibl>
            </listBibl>
         </div>
      </body>
  </text>
</TEI>
