<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2677 ,URL: http://www.tidhar.tourolib.org/tidhar/view/6/2677</bibl><bibl>Volume: #6 ,Page: 2678 ,URL: http://www.tidhar.tourolib.org/tidhar/view/6/2678</bibl>
<bibl>Volume: #6 ,Page: 2679 ,URL: http://www.tidhar.tourolib.org/tidhar/view/6/2679</bibl>
<bibl>Volume: #6 ,Page: 2680 ,URL: http://www.tidhar.tourolib.org/tidhar/view/6/2680</bibl>
<bibl>Volume: #6 ,Page: 2681 ,URL: http://www.tidhar.tourolib.org/tidhar/view/6/2681</bibl>
<bibl>Volume: #6 ,Page: 2682 ,URL: http://www.tidhar.tourolib.org/tidhar/view/6/2682</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב אברהם ישעיהו קארליץ (ה"חזון איש")</persName>

</head>
         <div><p> נולד בי"א בחשון תרל"ט (1878) בעיירה קוסובה שבפלך גרודנה (פולין - רוסיה).

 לאביו הרב<persName> שמריהו יוסף קארליץ </persName> זצ"ל רבה של הקהלה, ולאמו <persName>ראשקה</persName> בת הרב<persName> שאול קצנלנבויגן,</persName> רבה של קהלת קוברין.

 היה הבן השני להוריו, בין ארבעה בנים וחמש בנות, שכל יתר הבנים שימשו ברבנות וכל הבנות היו נשי רבנים, אך הוא לבדו לא שימש במשרה רבנית, ואולי אף לא עמד לבחינות סמיכה לרבנות, אלא בשקידה ובענות ובהצנע-לכת הגיע לפסגה במעלות התורה.

 אחרי לימודים יסודיים בחדר בראשית ילדותו המשיך ללמוד בבית מפי אביו ואח"כ לבדו ובעזרה והדרכה של אביו. כשהגיע לבר מצוה קיבל על עצמו לפני ארוןהקודש הפתוח, שיקדיש את כל חייו לתורה ולעבודת השם, והתמיד בדרכו זו בלי הפסקה עד רגעו האחרון. משחר נעוריו ועד זקנה ושיבה למד תורה לשמה, ללא בקשת כבוד ותועלת לעצמו, והיה כאילו בקשר של הזדהות נפשית עם חכמי התלמוד וגדולי הראשונים והפוסקים ודבריו שיצאו מפיו ומעטו כאילו היו דבריהם. לצורך הבנת ענינים בתורה סיגל לעצמו בשעות-פנאי מועטות ידיעות בדרגה גבוהה במתימטיקה ובאסטרונומיה, ובמדעי הטבע, וגם בהם לא התהדר, כי ברוב ענותנותו לא ידע אפילו שאדם יכול להתהלל בחכמתו, והיו מקרים, שמורי הגימנסיה הרוסית בעיר מגוריו פנו אליו בשאלות-מתימטיקה שהתקשו בהן, והוא השיב להם מניה וביה תשובה קצרה ומאירת עינים, בלא להרגיש אפילו שביצע מעשה יוצא מגדר הרגיל.

 נשא לאשה את <persName>בתיה</persName> בת ר' <persName>מרדכי באיי</persName> (סוחר למדן בעיירה חווידאן שבפלך קובנה שבליטא). חותנו רצה "לשבוע נחת" ממנו ולהשתדל בעד הושבתו על כסא הרבנות באיזו קהלה, אך הוא סירב בהחלט לעשות את התורה קרדום לחפור בה. בכספי הנדוניא פתח חנות קטנה לאריגים, שאשתו ניהלה אותה, והוא ישב ועסק בתורה יומם ולילה, ואף כי זמנו היה יקר לו מאד ללימודים, היה מפסיק בשעת הצורך את הלימוד ועוזר


 לאשתו בניהול חשבונות העסק, שהכניס להם פרנסה בצמצום, ואף בכל עזרה אחרת שהיה צורך בה, ואפילו עד כדי כך נמנע מהפקת כל יתרון שהוא מהתעסקותו בתורה ונשא בעול חובתו לביתו כמו כל אזרח פשוט, וגם זה בלא לדעת שהוא נוהג בעבור יתרה.

 שיטת לימודו היתר מבוססת על בקיאות עצומה, השכל הפשוט (שאצלו פעל במהירות ובהיקף עצום על כל פזורי הפרטים הנוגעים לענין) והישענות איתנה על דברי הראשונים בלא לסור מהם בגלל קושיות וסיבוכי פלפול, וכל מה שעלה בדעתו תוך עיון ולימוד להבהרת הענינים היה מעלה על הכתב, ולתועלת הלומדים ראה צורך לפרסם את הגיגיו בדפוס. אך מאחר שנודע לו מהגמרא ומספרי הראשונים, שפרסום דברי תורה וחכמה עלול לסחוף את המחבר למערבולת הכבוד, פרסם שנים מספר לפני מלחמת העולם הראשונה את ספריו הראשונים, על שלחן ערוך "אורח חיים" ועל יורה דעה הלכות נידה, בלא לציין עליהם את שם המחבר, ולפי התוכן ושיטת ההסבר והמסקנות חשבו גדולי הלמדנים, שאלה הם ספרי ראשונים עלומי שם שנתגלו מגניזתם ונדפסו, וכשראה בירחון התלמודי הוילנאי "כנסת ישראל" חידושי תורה, בעיקר מאת הגאון ר'<persName> חיים עוזר</persName> <persName>גרודזנסקי</persName> זצ"ל, וראה צורך להעיר עליהם, שלח ופרסם את הערותיו בחתימת "תא שמע", כפי שצוינו בתלמוד קושיות והצעות פתרונים לבעיות מאת חכמים אלמונים.

 כשפרצה מלחמת-העולם הראשונה, ועיירתו היתה באזור החזית, עבר לסטולפצה (סטופף) עם תורתו העשירה וסחורתו הדלה, כשנשרפה העיירה, ובתוכה חנותו, עבר למינסק, ואחרי המלחמה התישב בוילנה ושם חי חמש עשרה שנה בתור סוחר-אריגים זעיר בגלוי וגאון וצדיק בסתר. ספריו בהלכה, כולם בשם "חזון

 איש" (בראשי התיבות של "איש" - אברהם ישעיה הסתיר את שמו) אבל על נושאים שונים בש"ס ובפוסקים, נתקבלו בהכרה ובהוקרה על-ידי אנשי המקצוע (הרבנים והלמדנים), אבל המחבר נסתר מעיניהם. רק הגאון הוילנאי רבי <persName>חיים עוזר גרודזנסקי</persName> ידע אותו ואת ערכו, אך כיבד את רצונו ולא פרסמו, רק התיעץ עמו בכל עניני הכלל, ביקש את חות דעתו בעניני הלכה, והכריחו להיות מתפלל בעד זקוקים לישועה,

 כדרך רביים של חסידים (והוא עשה זאת ממילא ברצון, ואף בפועל ממש היה עוזר לסובלים, כי גמילת חסד גם היא מצוה בתורה), והודיע עליו בחוג צר של רמימעלה בתורה ובמצוות, שהוא צדיק יסוד-עולם, אלא שהדבר צריך להשאר נעלם מקהל המוני העם.

 אחרי פטירת הרב<persName> יוסף חיים זוננפלד </persName> (ראה כרך א', עמוד 61), רבה הראשי של "העדה החרדית" המיוחדת (של "אגודת ישראל") בירושלים, בא לוילנה הרב<persName> משה</persName> <persName>בלויא,</persName> מנהיגה של העדה (ראה כרך א', עמוד 175) והזמין את הגאון ר'<persName> חיים עוזר </persName> לכסא הרבנות שנתפנה, וזה הפנה אותו אל ה"חזון איש" והמליץ עליו, שהוא גדול בתורה וביראה וראוי לכך הרבה יותר ממנו, הלך אליו הרב <persName>בלויא </persName> להזמינו והודיעו שמוכן בשבילו רשיוןעליה (סרטיפיקאט) אפילו מיד. השיב ה"חזון איש", שסרטיפיקאט מוכן הוא לקבל ולעלות ארצה, אך כסא רבנות ושררה צבורית בשום פנים לא. כשנשלח לו הסרטיפיקאט בהשתדלות מרכז אגודת ישראל, חיסל את חנותו הקטנה, שסיפקה לו פרנסה בצמצום רב, עלה ארצה בשנת תרצ"ג והתישב בצריף דל בשכונת גבעת רוקח בבני-ברק.

 כאן רצה להמשיך בהצנע-לכת ולחיות כ"נסתר", אך הגאון רבי <persName>חיים עוזר </persName> ראה את עצמו חפשי משמירת סודו, וכשפנו אליו בשאלות מארץ-ישראל בעניני הלכה, ביחוד בעניני מצוות התלויות בארץ והשאלות שנתעוררו במציאות הארצישראלית בישוב החקלאי גם בעניני שבת וכדומה, הפנה אותם הגאון אל ה"חזון איש", בהעידו עליו במכתביו, שהוא יחיד בדורו בבירור הלכה, וכך נתפרסם בחוגי אנשי התורה בארץ, שהחלו נוהרים אליו לשמוע תורה מפיו. אך גם כאן נזהר לא לקבל שום טובת הנאה מתורתו. הוסיף לפרסם את ספריו, ובשום פנים לא רצה לקבל בעד ספר יותר ממחירו הקצוב, שכלל בתחשיבו בסעיף "הוצאות הייצור" את צרכי מחיתו בצמצום, וכשבא אחרי כמה שנים הנדבן מר<persName> מאירס</persName> משיקאגו ובנה בשבילו בית קטן עם בית-מדרש בשכונת זכרון מאיר שבבני ברק, סירב לקבל את הבית במתנה, ואחרי שידולים רבים הסכים להכנס לדור בו בתנאי שישלם שכר-דירה רגיל וכל המסים. המלומד והנדבן הידוע ר'<persName> זאב (ויליאם) רות</persName> מניו-יורק (ראה כרך ה', עמוד 2084), כשביקר לפני כמה שנים בביתו של ה"חזון איש" והזמין את כל ספריו, סירב החזון איש לקבל ממנו כל סכום נוסף על מחיר הספרים. ובהיותו יחיד בדורו לא בתורה בלבד, אלא גם ברמתו המוסרית ובהנזרו מכל כבוד וטובת-הנאה חמרית, הוכר כצדיק קדוש וטהור וכסמכות עליונה בעניני הלכה ובשאלות השעה בעולם הרבני והחרדי,

 אף כי זמנו היה קודש לתורה יומם ולילה, היה מקבל בסבר פנים יפות את הבאים אליו, ולא בלבד את השואלים בעניני תורה והלכה, אלא אף מפשוטי העם שבאו אליו לבקש עצה בענינים משפחתיים ורפואיים ובכל מיני צרות, ושבאו אליו בבקשה שיתפלל בעד חולה, כמו שבאים לרבי של חסידים, אלא שהוא לא קיבל פתקים ו"פדיון נפש" כמוהם, ולכל היותר הס


 כים שבעלי הבקשות יתנו כסף לצדקה, וביחוד לטובת מוסדות תורה ומפעלי דת (מקואות טהרה וכדומה). ביחוד הרבה לתת סעד בעזרה ובעצה, בעל פה ובכתב, לבני הישיבות וללומדי תורה.

 "בהוראתו בהלכה ראה את עצמו כנציגם של חז"ל והראשונים ולא הפליג בחידושי עצמו, וגם בתשובותיו לשואלים הדגיש תמיד, שיש לעשות לפי הוראותיהם אף כשיש קושיות נידחות ובלתי-מיושבות על דבריהם, ובמקרים של ניגוד בין שתי הוראות, היינו כשבמציאות לא היתה אפשרות לקיים את האחת בלא להפר את השנית, היה מכריע בעד ההוראה הנחוצה יותר לקיום הדת בכללה לפי הנסיבות של אותו מקרה. אך באופן כללי דרש לתאם את המציאות להוראות ההלכה ולא להפך (משום כך לא הכיר בסמכות מוסד מחוקק יהודי לחוקק חוקים, אפילו בשטח המשפט האזרחי, שהם בניגוד למשפט האזרחי התלמודי), ומשום כך עלה בהרבה מספר מוקיריו על מספר המצייתים להוראותיו, אף בקרב הצבור של שומרי תורה ומצוה. אף בעניני שמיטה לא התחשב עם המציאות ודרש לקיים את השמיטה בכל חומר דיניה ולא להשתמש בהיתרים שנתנו גדולי הרבנים, ומשום כך חיבב במיוחד את הישובים החקלאיים של פועלי אגודת ישראל, שהעדיפו לקבל תמיכה למחיה בשנה המקובלת בתור שמיטה, ובלבד שלא ינעצו מעדר באדמה.

 בעמידתו על דעתו בעניני הלכה לא ראה פגיעה בסמכותם ובכבודם של רבנים אחרים, שכן לדעתו אין הרבנים מורים משלהם, אלא עושים את שליחותם של מורי-התורה הקדמונים, וכשנראה לו - על יסוד עיון ובירור שכלי מתוך התעמקות במקורות - שהוא ירד לסוף דעתם האמתית של הקדמונים, הורה הלכה לפי מיטב הכרתו, ואף אם אחרים הבינו את דברי הראשונים שלא כמותו, ואף אם אותם אחרים היו מגדולי התורה, שגם הם ראויים שיסמכו הבריות על הוראתם. מדתו זו התבלטה ביותר בקשר לבעית "קו התאריך", שנתעוררה כבעיה מעשית על סף שנת תש"א, כשפליטי ישיבות פולין וליטא נקלעו לעיר קובה שביפאן ופנו בשאלה לרבני ארץ-ישראל, אם עליהם לקיים יום-כיפור לפי מנין ימי השבוע המקובל שם, היינו כמו ממערב ל"קו גבול התאריך", או ביום המחרת, כמו ממזרח לקו. בשאלה זו הורתה מועצת הרבנות הראשית לארץ-ישראל, בהשתתפות גדולי התורה ואנשי-מדע דתיים, לנהוג כמו ממערב לקו, ואילו הוא הבין באופן אחר את הדברים במקורות של הראשונים (ולפי הסבריו שפרסם ב"קונטרם י"ח שעות" נראה, שהוא היה משוכנע באמיתות דעתו, אף כי גם ההסברים של בעלי הדעה האחרת מתקבלים על הדעת ואין לדחותם) וטילגרף לפליטים את הוראתו המיוחדת, שישבתו ויצומו יום-כיפור ביום המחרת ויאכלו ביום-כיפור שלפי דעת יתר הרבנים, והיו בין הפליטים שנהגו לפי הוראתו, בגלל אמונתם הגדולה ביתרון כוחו בהלכה, והיו גם פליטים שצמו שני ימים רצופים. במעשהו זה גרם סכנה גדולה לדת בכללה, שבן הוכח ממקרה זה, שהשיטות המקובלות

 בידי הרבנים לבירור הלכה אין ביכלתן לברר את האמת שבתורה, אך שיקול זה לא מנע אותו מלעשות את שליחות הראשונים לפי מיטב הכרתו, ובהתחשב בסמכותו המוסרית הגדולה ובאמונה האיתנה של הרבה רבנים וחרדים בו ובהוראתו טושטש הענין בשתיקה ולא אחזו בשום אמצעים נגדו, כפי שהיו עושים לפנים נגד יחיד, ואפילו גדול מאד, כשהורה נגד החלטת הרבים.

 בשאלות השעה בעניני צבור ומדינה לא התערב בפומבי, רק לשואלים ולמקורבים אליו הביע את דעתו וגם בכתביו המקצועיים. אך כשהציעה ממשלת ישראל לבטל את השחרור הכללי של בנות דתיות משרות, בצבא, שחרור שפתח פתח להרבה שבועות שקר, ולהטיל על בנות כאלה חובת שרות לאומי אזרחי בתנאים שתוכלנה לשמור דת וצניעות במאה אחוז לפחות ולפטור לגמרי רק את הבנות המעטות החיות מילדותן במשטר של "מנזר משפחתי", יצא מחוגו הצר ונלחם בפומבי בעד ביטול הגזירה, ואף ביקורו של מר<persName> דוד</persName> <persName>בן גוריון</persName> . אז ראש הממשלה ושר הבטחון, שארך כמה שעות בביתו בבני ברק, לא הזיז אותו מעמדתו.

 פרסם בחייו 23 ספרים, ועוד הרבה נשארו בכתביה מלבד דבריו שנדפסו בספרים אחרים ובכתבי-עת שונים, ואמרותיו בעל פה בשאלות התורה והחיים נמסרות מפה לפה בחוגי מעריציו כגילויי תורתנו הנצחית העומדת איתנה בפני סערות כל הזמנים.

 נפטר בביתו בט"ו בחשון תשי"ד (24.10.1953) והובא לקבורה, בהלויה בת רבבות משתתפים, בביתהקברות האורתודוכסי שליד זכרון מאיר בבני-ברק.

 הרב קלמן כהנא (רב בקיבוץ חפץ חיים) פרסם

 בתשט"ו ספר "האי"ש וחזונו" (בו הביא מדבריו של ה"חזון איש", סקירה ביבליוגרפית ורשימת ספרי "חזון איש" ועוד).

</p></div>
         <div type="bibliogrphy">
            <listBibl>
<bibl>Volume: #6 ,Page: 2677 ,URL: http://www.tidhar.tourolib.org/tidhar/view/6/2677</bibl><bibl>Volume: #6 ,Page: 2678 ,URL: http://www.tidhar.tourolib.org/tidhar/view/6/2678</bibl>
<bibl>Volume: #6 ,Page: 2679 ,URL: http://www.tidhar.tourolib.org/tidhar/view/6/2679</bibl>
<bibl>Volume: #6 ,Page: 2680 ,URL: http://www.tidhar.tourolib.org/tidhar/view/6/2680</bibl>
<bibl>Volume: #6 ,Page: 2681 ,URL: http://www.tidhar.tourolib.org/tidhar/view/6/2681</bibl>
<bibl>Volume: #6 ,Page: 2682 ,URL: http://www.tidhar.tourolib.org/tidhar/view/6/2682</bibl>
            </listBibl>
         </div>
      </body>
  </text>
</TEI>
