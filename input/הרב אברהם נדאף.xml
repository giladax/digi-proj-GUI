<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1148 ,URL: http://www.tidhar.tourolib.org/tidhar/view/3/1148</bibl><bibl>Volume: #3 ,Page: 1149 ,URL: http://www.tidhar.tourolib.org/tidhar/view/3/1149</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב אברהם נדאף</persName>

</head>
         <div><p> נולד בסיון תרכ"ו בקרית אלקאבל הסמוכה לצנעא לאביו ר' חיים ולאמו מרגלית (לולוה), בת הרב יחיא בדיחי מצנעא. נתחנך בצנעא על ברכיהם של גדולי התורה בימים ההם: ר' אהרן כהן ור' אברהם קארה. עד גיל העשרים שקד על לימוד התורה בישיבות המפורסמות של ר' חיים קרח וצאלח. משנכנס לעול המשפחה מצא את לחמו ממלאכת הצורפים, האמנות המסורתית של משפחתו בצנעא. בשנת תרנ"א, בגבור זרם העליה לא"י, עלה ארצה יחד עם בני משפחתו. בדרך החתחתים והנדודים לא"י שיכל באניה את אשתו ובתו. לירושלים הגיע בגפו אך לא אמר נואש. כאן התחיל את חייו מחדש : נשא אשה חדשה והמשיך במלאכת הצורפות ולמד תורה.

 בימים ההם היתה הקהלה התימנית בירושלים בראשית התהוותה ולא היתה מאורגנת מבחינה צבורית. כאיש מורם מעם נחלץ לעבודת הקהל ונרתם בהדרגה לעגלת הצבור: תחלה כמורה לילדי העדה ולבסוף כאחד המנהיגים הנושאים בכל סבל הקהלה הרוחניים והגשמיים כאחת. שנה לאחר בואו ארצה, באלול תרנ"ב, השתתף יחד עם ר' שלום אלשיך ביסוד "קופת-הקמח" לעזרת חולים עניים ויולדות. באותה שנה שימש גם כיו"ר חברת "תהלה לדוד" שפעלה לעצור במגפה שפשטה אז בין ילדי התימנים. בכסלו תרנ"ג נבחר לאחד מרבני העדה ומנהיגיה באישור בד"צ הספרדים.

 עבודתו בהוראה העמידה אותו על הצורך בהדפסת התאג' והתכלאל (חומש ומחזור התימניים) ומיד התמסר בכל כחו לפעולה : ארגן מגבית בקרב בני הקהלה, ויחד עם ר' שלום עראקי הוציא לאור בשנות תרנ"ד - תרנ"ה שני ספרים אלה המהוים עד היום גולת-הכותרת בספריהם של יהודי תימן. הפצת שני

 ספרים אלה וכן מצבן הקשה של הישיבות והת"ת אילצוהו לצאת בשנת תרנ"ה למצרים ותימן כשד"ר


 לעריכת מגבית בשביל מוסדות אלו. בשנת תר"ס יצא שנית לתימן באותו תפקיד ואגב נטל על עצמו שליחות שד"ר מטעם כולל הספרדים בא"י. בשנת תרס''ג ניסה יחד עם ראשי העדה לייסד חברה להקמת ישוב חקלאי תימני בסביבות ירושלים אך מכמה טעמים לא יצא הרעיון אל הפועל. בא'-ג' אלול תרס''ג נבחר ביחד עם שלום אלשיך ליצג את תימני ירושלים בכנסיה הראשונה של יהודי א"י שהתכנסה ביזמת אוסישקין בזכרון יעקב לאחר שכל בני הקהלה הצטרפו לארגון הישוב והרימו את שקלם.

 בשנת תרס"ז כשהכולל הספרדי הגדיל את לחצו על בני הקהלה התימנית שנמנו אז על כולל הספרדים, והוחלט על יציאת התימנים מהכולל, נטל חלק גדול במלחמה. הוא יצא בחשאי לקושטא לטפל עם השלטונות בדבר הכרה בתימנים ככולל נפרד, ועל זאת נרדף על צואר ע"י הספרדים ונאלץ להסתתר מפחדם ימים רבים. בתרס"ח יצא לקושטא בשליחות מטעם יהדות צנעא, שממשלת תורכיה הכבידה ידה עליהם בגבית מס הגלגולת, כדי להשפיע על החכם-באשי הרב משה הלוי ראש הרבנים בקושטא שישתדל בעדם לפני המלכות. בתקופת המלחמה העולמית סבל נוראות מידי השלטונות כיושב ראש הועד הגשמי של הקהלה בעניני הבורחים מהצבא ואף נאסר פעמים מספר.

 בקץ המלחמה, כשהחלה תקופה חדשה בתולדות הישוב בא"י והתימנים בכלל, פרש מהעסקנות והתמסר כולו לתורה ולמחקר. כתלמיד חכם מובהק משך בעט סופרים עוד קודם לכן: בשנות תרנ"ו-תרנ"ז השתתף כאחד מחכמי ישיבת "תורת-משה" במאסף התורני "תורה-מציון", וכשהופיע התכלאל בשנת תרנ"ה צירף לו כנספח את חבורו "ענף-חיים", הכולל הערות וחדושים ל"עץ-חיים" של מהרי"ץ (הרב יחיא צאלח) אולם עיקר עבודתו הספרותית נעשתה בתקופת חייו האחרונה. בשקידה עצומה כינס למחברתו "שרידי-תימן" את כל חיבוריהם של חכמי-תימן בדפוס וכו'. ביבליוגרפיה זו היא הראשונה מסוגה בספרות-תימן ומשמשת עד היום אבן פנה בחקר הספרות התימנית.

 נפטר בירושלים, י"ב אדר א' ת"ש.

 צאצאיו:<persName> אסתר</persName> אשת יוסף מבורת (הרצליה), <persName>חיים ישראל, שלמה, סעדיה.</persName>

</p></div>
         <div type="bibliogrphy">
            <listBibl>
<bibl>Volume: #3 ,Page: 1148 ,URL: http://www.tidhar.tourolib.org/tidhar/view/3/1148</bibl><bibl>Volume: #3 ,Page: 1149 ,URL: http://www.tidhar.tourolib.org/tidhar/view/3/1149</bibl>
            </listBibl>
         </div>
      </body>
  </text>
</TEI>
