<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 527 ,URL: http://www.tidhar.tourolib.org/tidhar/view/1/527</bibl><bibl>Volume: #2 ,Page: 555 ,URL: http://www.tidhar.tourolib.org/tidhar/view/2/555</bibl>
<bibl>Volume: #2 ,Page: 556 ,URL: http://www.tidhar.tourolib.org/tidhar/view/2/556</bibl>
<bibl>Volume: #2 ,Page: 557 ,URL: http://www.tidhar.tourolib.org/tidhar/view/2/557</bibl>
<bibl>Volume: #2 ,Page: 558 ,URL: http://www.tidhar.tourolib.org/tidhar/view/2/558</bibl>
<bibl>Volume: #2 ,Page: 559 ,URL: http://www.tidhar.tourolib.org/tidhar/view/2/559</bibl>
<bibl>Volume: #2 ,Page: 560 ,URL: http://www.tidhar.tourolib.org/tidhar/view/2/560</bibl>
<bibl>Volume: #2 ,Page: 561 ,URL: http://www.tidhar.tourolib.org/tidhar/view/2/561</bibl>
<bibl>Volume: #2 ,Page: 562 ,URL: http://www.tidhar.tourolib.org/tidhar/view/2/562</bibl>
<bibl>Volume: #2 ,Page: 563 ,URL: http://www.tidhar.tourolib.org/tidhar/view/2/563</bibl>
<bibl>Volume: #2 ,Page: 564 ,URL: http://www.tidhar.tourolib.org/tidhar/view/2/564</bibl>
<bibl>Volume: #2 ,Page: 565 ,URL: http://www.tidhar.tourolib.org/tidhar/view/2/565</bibl>
<bibl>Volume: #2 ,Page: 566 ,URL: http://www.tidhar.tourolib.org/tidhar/view/2/566</bibl>
<bibl>Volume: #2 ,Page: 567 ,URL: http://www.tidhar.tourolib.org/tidhar/view/2/567</bibl>
<bibl>Volume: #2 ,Page: 568 ,URL: http://www.tidhar.tourolib.org/tidhar/view/2/568</bibl>
<bibl>Volume: #2 ,Page: 569 ,URL: http://www.tidhar.tourolib.org/tidhar/view/2/569</bibl>
<bibl>Volume: #2 ,Page: 570 ,URL: http://www.tidhar.tourolib.org/tidhar/view/2/570</bibl>
<bibl>Volume: #2 ,Page: 571 ,URL: http://www.tidhar.tourolib.org/tidhar/view/2/571</bibl>
<bibl>Volume: #2 ,Page: 572 ,URL: http://www.tidhar.tourolib.org/tidhar/view/2/572</bibl>
<bibl>Volume: #2 ,Page: 573 ,URL: http://www.tidhar.tourolib.org/tidhar/view/2/573</bibl>
<bibl>Volume: #2 ,Page: 574 ,URL: http://www.tidhar.tourolib.org/tidhar/view/2/574</bibl>
<bibl>Volume: #2 ,Page: 575 ,URL: http://www.tidhar.tourolib.org/tidhar/view/2/575</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב אריה ליב פרומקין</persName>

</head>
         <div><p> נולד בקלם, פלך קובנה, ליטא, בשנת תר"ה (1845), לאביו רבי <persName>שמואל</persName> (צדיק וחסיד, מצאצאי החכם <persName>צבי </persName> ור'<persName> מרדכי יפה</persName> בעל ה''לבושים", שעלה לא"י בשנת תרי"ח והתעכב במשך שלש שנים ואח"כ עלה בסוף תרכ"ו ונפטר בי''ז אלול תרכ"ז בירושלים. - אחיו של הגאון רבי <persName>אליהו ראגאלער</persName> , ראב"ד בקאליש, בעל הספר "יד אליהו") ולאמו<persName> פרומה</persName> , בת ר' אריה ליב ברוידא מקעלם. למד בילדותו תורה ומוסר, דקדוק וחשבון מפי אביו הרב, שעסק גם ב"מלמדות" והצטיין בכשרון חינוכי. המשיך ללמוד מפיו אחר שחזר אביו בשנת תרכ"א, ובשנת תרכ"ב נסע ללמוד בישיבת סלובודקה מפי הגאון רבי <persName>יעקב</persName> <persName>אליה</persName> ו (תלמיד דודו ר' אליהו מקאליש). שם למד בחברת<persName> ר' הלל</persName> בן ר' יעקב אליהו (שהיה אח"כ לגיסו כשנשא את אחותו<persName> רבקה</persName> ) ור' <persName>יונתן עליאשבורג</persName> (אח"כ רב בווילקוביסק, מחבר הספר "דרכי הוראה"' מראשוני חובבי ציון). בין חבריו היה גם<persName> צבי שפירא</persName>

 (שהיה אח"כ<persName> פרופ' הרמן שפירא</persName> , מיסד הקק"ל), שלימדהו חשבון והנדסה.

 בן י"ח נשא לאשה את<persName> שיינה</persName> בת ר' <persName>אהרן הדס</persName> , סוחר עשיר, נדיב ומוקיר רבנן בעיירה <persName>פיקלן </persName> שליד גבול פרוסיה, ובהיותו יושב שם סמוך על שולחך חותנו היה עוזר לרב הקהלה, ר' <persName>אברהם חריף</persName> , שבגלל מחלה היה מרותק למטתו בשנותיו האחרונות, בהנהגת עניני העדה, וכממלא מקומו היה דורש ברבים בבית-הכנסת בשבתות והתאמן והצטיין כנואם. ודרשן.

 בתרכ"ו עלה אביו שנית לירושלים, בהרגישו כי קצו קרוב. משם שלח לבנו הוראות בהתנהגות בתורה ובעבודה, במוסר ובמדות, אך הניאו ממחשבתו לעלות ארצה מחמת הדלות והמחסור השוררים בה, ואת חידושי התורה שכתב לו בנו הציג לגדולי הרבנים (הר"ש<persName> סלנט</persName> , מהר"ם <persName>אוירבאך</persName> , ר'<persName> מ. נ. כהנוב</persName>


 מחאסלוביץ ועוד) והם ניבאו גדולות לאברך הצעיר בעל החידושים.

 אחרי פטירת אביו בירושלים, כשבאה אליו הידיעה יחד עם צוואת אביו ביום י"א תשרי תרכ"ח, הרגיש משיכה כבירה לעלות ירושלימה ולהשתטח על קבר אביו. בכדי שלא יהיה זקוק לקבל "חלוקה" שהה שנתים באודיסה ועבד כמנהל פנקסים בבית מסחרו של ר'<persName> פישל דובין</persName> , ושם היה נפגש עם <persName>י. ל. פינסקר, מ. ל. לילינבלום </persName> ויתר משכילי הדור, שתפסו אח"כ מקומות מרכזיים בתנועת חיבת ציון, וביום כ''ו ניסן תרל"א הגיע ירושלימה והתאכסן בבית החכם<persName> זאב אסיא לוינזון,</persName> רופא העדה האשכנזית, שגם אביו התאכסן בביתו, ונכדו ר'<persName> יעקב</persName> <persName>ליב סלנט</persName> הדריך אותו בסיוריו במקומות הקדושים וההיסטוריים בירושלים ובחברון וכו'. גדולי הרבנים בירושלים, ובראשם <persName>מהר"ם אוירבאך</persName> ראב"ד האשכנזים והראשון-לציון רבי<persName> אברהם אשכנזי </persName> עודדוהו להנציח את זכר גדולי ירושלים, והוא חיטט במצבות וברשימות עתיקות והחל לחבר את הספר "תולדות חכמי ירושלים" שקרא לו גם בשם "אבן שמואל" לזכר אביו. בסידור החומר ובהגהות והערות עזר לו החכם רבי<persName> יצחק פראג-אופלאטקה</persName> . בו בזמן ערך מכתב גדול למיודעו באודיסה על קורות מסעו ורשמיו בארץ, בסגנון מקראי יפה ונמלץ, שופע חזון ולהט אהבת הארץ. כשראו החכם החוקר ר'<persName> יעקב הלוי ספיר</persName> (בעל "אבן ספיר") והרב<persName> בן-ציון שלעז</persName> את המכתב והללוהו מאד, הציע לו המדפיס ר'<persName> ישראל ב"ק</persName> להוציא את מכתבו בדפוס והוא פרסמו בחוברת מיוחדת בשם "מסע אבן שמואל".

 מסיבות משפחתיות חזר לרוסיה אחרי שהותו 11 חודש בירושלים. במשך הזמן המועט שהיה בירושלים עלה בידו להעתיק כאלף מצבות עתיקות מקברי הר הזיתים (אחרי זמן מועט נהרסו המצבות לרגל סדור הדרך החדשה ירושלים - יריחו) ובתרל"ד הוציא בוילנה את החלק הראשון של ספרו "תולדות חכמי ירושלים" (מתקופת גירוש ספרד עד סוף המאה הרביעית) בהידור רב, התודע שם לגדולי החכמים והמשכילים, שהפליגו בשבח המחבר והספר, יואח"כ הוכרח לנדוד בערים הגדולות של רוסיה ופולין להפיץ את ספרו, וגם הפסיד בו מכספו. (בהיותו אז בוארשה נאסר משום שהמשטרה מצאה אצלו פספורט טורקי ורק בהשתדלות ר' זוסמן, אביו של ר'<persName> זאב יעבץ</persName> , שוחרר). אז ניסה לבסס לו בדווינסק בית-מסחר ספרים, ומשלא הצליח בו חזר לביתו בפיקלן. ומאחר שראה את עצמו בלתי מוכשר למסחר ראה הכרח להכשיר את עצמו לרבנות. יסד והחזיק ישיבה בפיקלן ואח"כ למד בפרישות במאריאמפול, ורק לשבתות היה בא הביתה לעיירה לאצקבה, שם החזיקה אשתו בית-מסחר קטן לפרנסת המשפחה, ואחרי שהוסמך לרבנות על-ידי הרב<persName> אלחנן</persName> מקובנה, ר' <persName>מרדכי אליאשברג</persName> מבויסק, ר' <persName>ליב חסיד</persName> מקלם ועוד, נתקבל בתרל"ו לרב באלקסוט שליד קובנה. בקהלה זו זכר. לכבוד גדול, תנאים חמריים טובים, ואף

 ממקומות אחרים באו אליו לדין-תורה, לפשרות ולשמוע את דרשותיו. בשנות שלותו באלקסוט חיבר את הספר "אהבת ישראל" בעניני מוסר ומדות. אך הוא לא מצא סיפוק בנפשו וחשש שמא אירע לו מכשול בהוראת דין, ואף אשתו, שהיתה ממשפחה עשירה, לא יכלה להשלים עם הפרנסה משכר רבנות, מתנת הצבור.

 אחרי פרעות תרמ"ב השתתף בפעילות רבה באספות הרבנים והעסקנים שנערכו ברובן בבית הרב יצחק אלחנן בקובנה, בהן הכירו בצורך הגירת היהודים מרוסיה והשאלה היתה אם לאמריקה או לארץ-ישראל, והוא היה מראשי הדורשים לציון והסתמך בדבריו על מראה עיניו בעת היותו בארץ. באחת האספות נתקבלה הצעתו לכנס ועידה, גדולה בגרמניה בענין שיבת יהודי רוסיה לציון.

 הוא נסע לגרמניה בעניני ריפוי ובא בדברים עם הרב ד"ר <persName>עזריאל הילדסהיימר</persName> בברלין ועם הרב ד"ר <persName>מאיר ליהמאן</persName> במגנצא, ראשי חובבי ציון בגרמניה, והרב ליהמאן נלוה אליו במסע תעמולה בכמה קהלות בגרמניה, בהן דרש ברבים והוכיח את היתרון של א"י על

 אמריקה, שכן בא"י מובטח שישארו יהודים ולא יטמעו בגויים. גם את ר' <persName>ישראל סלנטר</persName> שכנע בכיוון זד. פשנפגש אתו בקניגסברג. הדרשה שדרש בפרנקפורט ענ"מ למען ארץ-ישראל עשתה רושם כביר, ושם השפיע על הבארון החסיד ר' <persName>שמעון וולף </persName> לבית <persName>רוטשילד</persName> שיפעל למען ישוב א"י, ואכן השתתף בכספו במפעלי קרובו הבארון <persName>בנימין</persName> "אבי הישוב" מפאריס. בועידה שהתכנסה במגנצא בתמוז תרמ"ב נשא נאום גדול לביסוס השקפתו למען א"י, שבה ישארו היהודים שלמים גם ביהדותם, אך תוצאות מעשיות לא היו לועידה זו. אז אמר לנסוע לאנגליה ולהמשיך שם את פעולתו למען א"י, אך מטעמי בריאות ומסיבות משפחתיות הוכרח לוותר על מסע זה.

 בהיותו בברלין התודע עם הגביר <persName>עובדיה (אמיל)</persName> <persName>לחמן</persName> , יהודי חרדי, והצליח להשפיע עליו שישקיע הון בהחיאת הארץ, ולחמן התקשר אתו שיסע לא"י ויקנה בשבילו נחלה גדולה וינהל את עיבודה ופיתוחה וגם הבטיח לתמוך בישיבה שהרב פרומקין יחזיק שם. גם


 הרבנים הילדסהיימר וליהמן נתנו לו כספים שיקנה קרקע אף בשבילם כדי לשתף אותם בפועל במצות ישוב ארץ-ישראל, והם הסכימו לתנאי שההכנסה מהמשק או חלק ממנה תוקדש להחזקת בתי לימוד תורה במושבה שישתקע בה על נחלתם.

 בתרמ"ג בא שנית ארצה, ואחרי טלטולים מרובים עם סרסורים וספסרים וסיורים במקומות שונים שהציעו לו למכירה (צרעה ואשתאל, ירמות, הר המודעים והכפר אבו גוש) הצטרף בסוף למחושי הישוב בפתח תקוה וקנה 824 דונם מ"נחלת קסאר" (השטח הראשון שנגאל בפ"ת), 125 דונם מ"נחלת טיאן" (השטח השני) וחמשה מגרשי בנין במושב יהודיה, שם השתכנו מחדשי הישוב מאימת הקדחת ששררה על אדמת פתח תקוה, ובעוד הוא עושה הכנות לרישום הקרקע ולהתחלת העבודה הפילתו הקדחת מעל רגליו ולפקודת הרופאים הוכרח לצאת לחו"ל להבריא ולהעלות את משפחתו.

 באדר תרמ"ג חזר למשפחתו בליטא ובאב תרמ"ג התפטר ממשרתו כרב באלקסוט. הקהלה שידלה אותו להשאר והבטיחה לו העלאת משכרתו, וגם הוזמן לרבנות בסלובודקה, אך הוא דחה את כל ההצעות, ואחרי מסעי פרידה מקרוביו ומידידיו גדולי הרבנים יצא לדרך עם אשתו וארבעה ילדיו (שתי בנותיו הגדולות נשארו ברוסיה, ואחת מהן,<persName> עלקא</persName> , עלתה אח"כ ארצה ונישאה לר'<persName> בנימין יהלום</persName> ), הפליגו בערב סוכות תרמ"ד באניה מנמל אודיסה, ובמשך 48 שעות היו בסכנת טביעה בשל סערה גדולה בים, וביום כ"ו תשרי תרמ"ד הגיעו לחוף יפו.

 אחרי שהשאיר את משפחתו שבועות אחדים ביפו הביא אותה לדירה ששכר ביהודיה והיה הולך יום-יום לעבוד בנחלה, כיתר האכרים, מהלך שלש שעות בחולות, ובראותו כי הליכה זו גוזלת מזמן העבודה החליט לבנות את הבית ובניני המשק על אדמת הנחלה עצמה, בפתח תקוה העזובה והשוממה מאימת הקדחת, שהניסה את המתנחלים הראשונים. תושבי יהודיה התנגדו להקמת בית-דירה בשטח המנוגע בקדחת, בחששם שגם אחרים ילכו בדרכי הרב פרומקין ואם יתישבו שם לא יוכל המושב ביהודיה להתפתח. אפילו על השוחט אסרו לגשת אל הבנין החדש לשחוט עוף בשביל הרב פרומקין. בעמל רב הקים את הבנינים, בלי מים ובלי עזרה, ובהיות הסוסים עסוקים בעבודת המשק היה הולך ברגל ליפו להביא את צרכי הבנין והבית. פעמים רבות תקפוהו ערבים מזוינים בדרכו ליהודיה או ליפו והתגונן מפניהם באקדח שבידו. גם הקדחת פקדה לא פעם אותו ואת בני ביתו. ופעם אף הוכה מכות אכזריות כשערבים רבים התנפלו על ביתו הבודד בשממה, בעת שהנשים והילדים התבצרו בפנים והוא היה בחוץ ולא הרשה להם לפתוח לו את השער לבל יתפרצו התוקפים פנימה בעקבותיו.

 משהקים את הבית יסד בו תלמוד-תורה וישיבה קטנה ואחדים מהתלמידים אף אכלו על שלחנו ואשתו ובנותיו היו כובסות להם, ואף את לימוד השפה הגר

 מנית הנהיג בו - דבר שהרגיז עליו את קנאי ירושלים, שראו בכך הפצת "השכלה".

 אחרי שעמד בעקשנותו והקים את הבית הראשון על אדמת פתח תקוה, עברו שמה עוד אחדים מהמתישבים ביהודיה, כי לא יכלו לשאת את ההליכה המיגעת והגוזלת זמן רב יום-יום מיהודיה לפתח תקוה וחזרה, ואחרי שבא ר' <persName>קלמן זאב ויסוצקי </persName> בשליחות חובבי ציון מרוסיה והכריע לטובת הישוב בפתח תקוה, עברו כמעט כל המתישבים מיהודיה ובנו את בתיהם בפתח תקוה, והודות לעקשנותו וסבלו נתבסס הישוב באם המושבות ולא היה עוד בודד ומוחרם, ובשבתות היו באים המתנחלים לשמוע תורה מפיו.

 גרות רבות סבל מצד מר לחמן בעל הנחלה. הוא דרש ממנו קימוצים ומוכרח היה לעבוד במקום שלשה פועלים הן בבנין והן במשק, והרב התנסה בעבודת פרך ובכל התלאות העצומות של מתישב בודד בישימון. כדי לשפר את תנובת המשק ולהצליח בנטיעת הפרדס היה הולך להתיעץ עם מומחים והזמין לו ספרי הדרכה לחקלאים בגרמנית ופועלים עברים, שמיעוטם ידעו במקצת את העבודה ואת רובם הוכרח ללמד במו ידיו, ולא פעם הוכרח למשכן את תכשיטי אשתו לתשלום השכר לפועלים ולקנית מספוא לבהמות, משום שלחמן לא שלח בזמן הדרוש את הכספים הנחוצים למשק. שנים אחדות נמשך הסכסוך בין לחמן ובינו, כי הוא הציע ללחמן שימכור מלק מהנחלה לתשלום החובות ולחמן חשב שהוא מבזבז כספים מתוך מעילה או בטלנות ודרש ממנו להתפטר. פעם שלח לחמן את נאמן ביתו ר'<persName> יעקב ליזר זזאוואש </persName> לבוא ולראות את מצב המשק. זה בא ארצה, חקר ודרש וקבע שהרב פרומקין ניהל את המשק על צד היותר טוב, בהבנה ובמסירות שלמעלה מהרגיל, וכשמסר דו"ח זה ללחמן, הוסיף זה לשלוח כספים. לאחר שנים נתעייף משליחת כספים, ואז שלח שנית את ר'<persName> יעקב לייזר </persName> ארצה לתבוע את הרב פרומקין לדין-תורה בירושלים, לחייב אותו על אי-הצלחת המשק להכניס רווחים ולנשלו מהנחלה. המשפט נמשך זמן רב והרב פרומקין דרש שהענין ימסר לבוררים מביני-דבר ולא לרבנים שאין להם שום הבנה בלבטי החקלאות החלוצית, שלא יכלה אז להתקיים ולהתפתח בלי תמיכה והשקעות מתמידות. אז הוציאו אויביו (היו לו אויבים מחמת קנאה, בחשבם שהוא מתעשר במשק; בעלי טינות ישנות עליו על שגרם לבנין פתח תקוה ועל-ידי כך לחורבן מושב יהודיה ; וגם קנאים שראו בעין רעה את מגמתו לתת בישיבתו חינוך תורני וחקלאי ביחד) דיבה עליו שהוא משתמט מדין תורה, והגרועים שבאויביו אף הסיתו ערבי אחד, שנעשה בעל-מום לפני כמה שנים בעת עבודתו בחפירת הבאר במשק לחמן, שיעיד לרעתו אצל השלטונות. בהתמוטטות שאירעה בחפירת הבאר נהרגו שני ערבים ואחד נשאר חי אך קטוע רגל. זה העיד אז בחקירה, שהעבודה נעשתה על-ידי קבלן ערבי-נוצרי מיפו ועל אחריותו, וכעת הסיתוהו לחזור בו מעדותו ולמסור לשלטונות שהרב פרומקין עצמו ניהל את העבודה והוא


 האחראי למות שני הערבים. הערבי הקיטע נפתה להם, בתקוה לסחיטת פיצויים כפי שהסבירו לו, וכשבאו שוטרים לאסור את הרב פרומקין ברח ירושליימה, הסתתר ששה חדשים וחיבר אז את הספר "קרובן של ישראל" המכיל ארבעה חלקים: פגעי הלאום, עקבתא דמשיחא, קורנין דנהור, קדושת התלמוד. אח"כ הלוהו חתנו בנימין יהלום להוצאות הדרך לאירופה ובמחיר לירה הסכים ראש-הספנים<persName> עלי חמיס</persName> ביפו להעלותו לאניה בהברחה, וכך הגיע לברלין, ובהתערבות הרבנים ד"ר <persName>הירש</persName> (בן עזריאל)<persName> הילדסהיימר מברלין</persName> וד"ר <persName>אוירבאך</persName> מהאלברשטאדט נתן לו לחמן פיצויים, והרב יצא לבקש את מזלו בלונדון בתרנ"ד.

 בלונדון הסתיר את רבנותו והחל ללמוד מלאכת החייטות, אך הסוד נודע ליוצאי ליטא והם הכריחוהו לחזור למלאכת הקודש כמלמד, מגיד שיעורים ודרשן ואף הציעו לו משרות רבנות, אך הוא סירב להיות רב. בינתים למדה אשתו בפתח תקוה לעשות יין מצימוקים וכשהביא אליו את משפחתו החלו לעשות ולמכור יין כשר ליהודים חרדים לקידוש ולהבדלה ובמשך הזמן פיתח עם בניו בית-מסחר למשקאות שנתפרנסו בו בכבוד. אך הוא עצמו מצא לו פנאי להגיד שיעורים ולהורות דבר הלכה ולעסוק בצרכי צבור בחברות ומוסדות לתורה ולצדקה ולהיות גבאי לטובת מוסדות וישיבות שבא"י וברוסיה. כן הרבה לחטט בספריות העשירות ומצא כתבי-יד יקרי מציאות, שמהם דלה חומר רב להשלמת ספרו הגדול "תולדות חכמי ירושלים" ולהוצאת "סדר רב עמרם גאון".

 בתרע"א מסר את מסחרו לבניו וחזר ארצה עם אשתו, ישב זמן מה בירושלים והדפיס את "סדר רב עמרם", ואח"כ התישב בפתח תקוה והתמסר לתורה ולהשלמת ספרו הגדול. שם חי בשלוה בהכנסות שקיבל מעסקו בלונדון, תמך בתלמידי חכמים והאכילם על שלחנו ועורר גם אחרים למעשי צדקה וחסד. וגם כשנפסקו קשריו עם לונדון בעקב מלחמת-העולם הראשונה היה לווה כספים וממשיך במעשי הצדקה והחסד.

 נפטר בפתח תקוה, ח' סיון תרע"ו, ואם כי צוה לפני מותו להביאו לקבורה בירושלים לא היתה אפשרות לעשות כך ונקבר בפתח תקוה. אמו עלתה אליו בתרנ"א ונפטרה בירושלים, ב' דראש השנה תרנ"ב, ורעיתו האריכה ימים אחריו ונפטרה בפתח תקוה, כ"ט אדר ב' תרפ"ט.

 צאצאיו: <persName>שמואל ואליהו צבי </persName> (בלונדון), <persName>שרה</persName> <persName>רבקה</persName> אשת <persName>חיים צבי צייטלין</persName> , יליד ירושלים (בלונדון), <persName>עלקא</persName> (ז"ל) אשת ר'<persName> בנימין יהלום </persName> (פתח-תקוה - כפר גנים), <persName>חנה לאה</persName> אשת הרב <persName>משה צבי סגל</persName> (לפנים רב באנגליה וכעת פרופסור באוניברסיטה העברית), <persName>רחל</persName> <persName>דימסון</persName> (בלונדון, השקיעה הון בפיתוח ארצנו).

 ספריו: "מסע אבן שמואל" ; "תולדות חכמי ירושלים" (חלק א' יצא בוילנה בתרל"ד ואח"כ מחדש וגם חלקים ב' וג' עם הערות והוספות מאת<persName> אליעזר</persName>

<persName>ריבלין</persName> , ירושלים תרפ"ח-תר"ץ); "פגעי הלאום", ירושלים תרנ"ד; ביאור סמלי-מוסרי על מגלת אסתר, ירושלים ; "קורנין דנהור", ירושלים תרנ"ג; "קדושת התלמוד", ירושלים תרנ"ג: "תולדות אליהו" (תולדות דודו הגאון מקאליש ), וילנה תר"ס: הגדה עם ביאור "משא גיא חזיון", ירושלים תרע"ג; הספד על הגאון ר' יצחק אלחנן, נדפס בלונדון. פרסם מאמרים ב"הלבנון", "הצפירה", "היהודי", "הצופה", "תורה מציון" ועוד. נשארו אחריו בכתב-יד דרשות וחידושי תורה ודברי מוסר, ספר "אהבת ישראל", חוברת גדולה על מצב ההתישבות החקלאית בארצנו בתרמ"ה, חידושי שמות נרדפים ועוד.

</p></div>
         <div type="bibliogrphy">
            <listBibl>
<bibl>Volume: #1 ,Page: 527 ,URL: http://www.tidhar.tourolib.org/tidhar/view/1/527</bibl><bibl>Volume: #2 ,Page: 555 ,URL: http://www.tidhar.tourolib.org/tidhar/view/2/555</bibl>
<bibl>Volume: #2 ,Page: 556 ,URL: http://www.tidhar.tourolib.org/tidhar/view/2/556</bibl>
<bibl>Volume: #2 ,Page: 557 ,URL: http://www.tidhar.tourolib.org/tidhar/view/2/557</bibl>
<bibl>Volume: #2 ,Page: 558 ,URL: http://www.tidhar.tourolib.org/tidhar/view/2/558</bibl>
<bibl>Volume: #2 ,Page: 559 ,URL: http://www.tidhar.tourolib.org/tidhar/view/2/559</bibl>
<bibl>Volume: #2 ,Page: 560 ,URL: http://www.tidhar.tourolib.org/tidhar/view/2/560</bibl>
<bibl>Volume: #2 ,Page: 561 ,URL: http://www.tidhar.tourolib.org/tidhar/view/2/561</bibl>
<bibl>Volume: #2 ,Page: 562 ,URL: http://www.tidhar.tourolib.org/tidhar/view/2/562</bibl>
<bibl>Volume: #2 ,Page: 563 ,URL: http://www.tidhar.tourolib.org/tidhar/view/2/563</bibl>
<bibl>Volume: #2 ,Page: 564 ,URL: http://www.tidhar.tourolib.org/tidhar/view/2/564</bibl>
<bibl>Volume: #2 ,Page: 565 ,URL: http://www.tidhar.tourolib.org/tidhar/view/2/565</bibl>
<bibl>Volume: #2 ,Page: 566 ,URL: http://www.tidhar.tourolib.org/tidhar/view/2/566</bibl>
<bibl>Volume: #2 ,Page: 567 ,URL: http://www.tidhar.tourolib.org/tidhar/view/2/567</bibl>
<bibl>Volume: #2 ,Page: 568 ,URL: http://www.tidhar.tourolib.org/tidhar/view/2/568</bibl>
<bibl>Volume: #2 ,Page: 569 ,URL: http://www.tidhar.tourolib.org/tidhar/view/2/569</bibl>
<bibl>Volume: #2 ,Page: 570 ,URL: http://www.tidhar.tourolib.org/tidhar/view/2/570</bibl>
<bibl>Volume: #2 ,Page: 571 ,URL: http://www.tidhar.tourolib.org/tidhar/view/2/571</bibl>
<bibl>Volume: #2 ,Page: 572 ,URL: http://www.tidhar.tourolib.org/tidhar/view/2/572</bibl>
<bibl>Volume: #2 ,Page: 573 ,URL: http://www.tidhar.tourolib.org/tidhar/view/2/573</bibl>
<bibl>Volume: #2 ,Page: 574 ,URL: http://www.tidhar.tourolib.org/tidhar/view/2/574</bibl>
<bibl>Volume: #2 ,Page: 575 ,URL: http://www.tidhar.tourolib.org/tidhar/view/2/575</bibl>
            </listBibl>
         </div>
      </body>
  </text>
</TEI>
