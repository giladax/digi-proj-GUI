<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2276 ,URL: http://www.tidhar.tourolib.org/tidhar/view/5/2276</bibl><bibl>Volume: #5 ,Page: 2277 ,URL: http://www.tidhar.tourolib.org/tidhar/view/5/2277</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב גרשון הרכבי</persName>

</head>
         <div><p> נולד בשנת תקט"ו (1755) בקירוב בעיירה טורץ שליד נובוגרודוק (נאווהרדק בלשון היהודים), בפלך מינסק שברוסיה הלבנה, לאביו הרב <persName>יוסף</persName> (גדול בתורה, דור חמישי לר' <persName>מרדכי יפה</persName> בעל ה"לבושים", לפי מסורת המשפחה מצאצאי רש"י ומזרע דוד המלך; נפטר בטורץ בתקל" ח).

 למד בשקידה ונודע כגדול בתורה ואחרי נשואיו התישב בנובוגרודוק וניהל עם אשתו <persName>באדאנע</persName> בית-מסחר גדול, שהיה נודע בכל רחבי רייסין, ליטא ופולין, בנה חצרות ובתים ובית-כנסת משפחתי, שנשארו ברשות צאצאיו עד מלחמת העולם השנית בעיר שבין שתי מלחמות העולם היתה תחת שלטון פולין. אשתו ילדה וגידלה ארבעה בנים וחמש בנות והיתה עזר כנגדו בניהול העסקים, וכך שוחרר הוא לשקוד על התורה ולהוסיף בה חכמה ודעת ובגיל קשיש אף השתחרר מעסקיו לשנה תמימה ללמוד בוילנה בבית מדרשו של הגאון עם יתר תלמידיו גדולי התורה, וזה היה עוד בחיי הגאון. ביתו היה פתוח לכל קשה-יום ובידו הפתוחה פיזר ונתן בנדיבות לאביונים ולצרכי צבור וללומדי תורה.

 כשפורסמה ב-1804 פקודת המלכות, שכל אחד חייב לבחור לו שם-משפחה, בחר לו הוא את השם<persName> הרכבי</persName> , ושם זה שהתחיל בתפארת בעליו הראשון, נתפאר אח"כ במשפחה ענפה שהקימה אנשי-שם מתוכה.

 שנים אחדות אחרי עלית תלמידי הגר"א בתנועת "חזון ציון" לארץ-ישראל, החליט לעלות גם הוא ואשתו הסכימה לעלות אתו. אז חילק את רכושו הגדול לכל צאצאיו וגם לעצמו השאיר חלק ניכר, שיוכל לחיות בארץ עם רעיתו באמידות, בלא להזקק לקבל עזרה ממישהו, אלא ביכולת לעזור לאחרים.

 עשר שנים אחרי עלית השיירה של תלמידי הגר"א עלה ר' גרשון עם אשתו בתקע"ט, ובשהותו בדרך באיסטמבול הכירוהו והוקירוהו האחים <persName>ברוכים</persName> , גבירים ספרדים ובאגרת-המלצה ששלחו בידו אל השר <persName>חיים פרחי צ'ליבי</persName> בעכו כתבו עליו "ארי עלה מבבל" (כלומר : גדול בתורה עולה מהגולה). בהגיעו ארצה התיישב בצפת, בה קבעו העולים ה"פרושים" את מושבם הראשון, בעת שהתישבות אשכנזים בירושלים עוד היתה כרוכה בקשיים עצומים. כספו הספיק לו לחיות ברווחה וגם לפזר לצדקה. בנה בית מדרש לפרושים ותמך בו בקביעות (בית המדרש התקיים קרוב למאה שנה עד שנחרב במלחמת העולם א'; באחרונה התפללו בו חברי אגודת בעלי המלאכה). (בקיץ תש"יא גילה ד"ר צבי הרכבי בבואו לצפת, את חורבת ביתהמדרש מול" בית הכנסת לחסידי סאדיגורא.) עסק בתורה יומם ולילה ולכל סעודה היה מזמין לביתו אורחים בניתורה, לשוחח עמהם בתורה על שלחנו. רכש בצפת בתים וכרמים ומהכנסת הכרמים כלכל ישיבה שיסד. לפי מסורת משפחתית נפגעו בתיו וכרמיו ברעש בשנת תקפ"ד, אך מאחר שאין שום ידיעה ממקור יהודי אחר על נזקי הרעש באותה שנה, יש לשער, שהנזקים נגרמו ע"י גשמים מרובים וסחף של קרקע ואבנים מההר. לפי אותה מסורת התאושש מהנזקים, תיקן את בתיו וקנה


 כרמים אחרים והמשיך באורח חייו כמקודם, עד שנפטר בשיבה טובה בשנת תקפ"ז בקירוב, וזמן מועט אחריו הלכה רעיתו לעולמה.

 מצאצאיו הסתעפה משפחה גדולה, שאחד ממנה, ר' <persName>אלחנן הרכבי</persName> (נכד הגאון ר' אלכסנדר-זיסקינד אב"ד נובהרידוק, תקמ"ה-תרי"א) פרסם את פרשת היוחסין שלה בספר בשם "דור ישרים" ב-1903 בניו-יורק. גם קשרי המשפחה עם הארץ לא פסקו מאז. בנו של ר' <persName>גרשון,</persName> ר' <persName>אלחנן</persName> ("אשכנזי") עלה לצפת ונפטר בירושלים בתקצ"ח. ר'<persName> יעקב</persName> בן ר' <persName>אלחנן</persName> עלה לירושלים והיה ר"מ בישיבת "עץ חיים" מ"ג שנה (אשתו <persName>חנה נאבאהרדקערן</persName> היתה שד"ר מטעם ישיבת "עץ חיים" בירושלים) אחריו שימש בנו ר' <persName>גרשון</persName> בכהונה זו, ואחיו של ר' <persName>גרשון </persName> זה, הפרופ' <persName>אברהם</persName> <persName>אליהו הרכבי</persName> מפטרסבורג, ביקר בארץ.

 כיום ידועים בארץ מבני המשפחה הסופר ד"ר <persName>צבי</persName> <persName>הרכבי</persName> , רב צבאי בצ.ה.ל. (ראה כרך ג' עמוד 1326) והאלוף <persName>יהושפט הרכבי,</persName> בן השופט<persName> צדקיהו ז"ל וחיה הרכבי</persName> (ראה כרך א' עמוד 505) על משפחה זו נמנה גם הבלשן האידי <persName>אלכסנדר הרכבי </persName> מניו-יורק, בעל המילונים אידיש-עברית-אנגלית שתרגם את התנ"ך תרגום מסורתי לאנגלית. 

</p></div>
         <div type="bibliogrphy">
            <listBibl>
<bibl>Volume: #5 ,Page: 2276 ,URL: http://www.tidhar.tourolib.org/tidhar/view/5/2276</bibl><bibl>Volume: #5 ,Page: 2277 ,URL: http://www.tidhar.tourolib.org/tidhar/view/5/2277</bibl>
            </listBibl>
         </div>
      </body>
  </text>
</TEI>
