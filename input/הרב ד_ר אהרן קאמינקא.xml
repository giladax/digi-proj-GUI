<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1291 ,URL: http://www.tidhar.tourolib.org/tidhar/view/3/1291</bibl><bibl>Volume: #3 ,Page: 1292 ,URL: http://www.tidhar.tourolib.org/tidhar/view/3/1292</bibl>
<bibl>Volume: #3 ,Page: 1293 ,URL: http://www.tidhar.tourolib.org/tidhar/view/3/1293</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב ד"ר אהרן קאמינקא</persName>

</head>
         <div><p> נולד בברדיצ'ב, אוקראינה, כ' אייר תרכ''ו (5.1866'5), לאביו רי <persName>זאב וולף </persName> (למדן ומשכיל מתון, פנקסן בבית-חרושת, עסקן מובהק, יסד שיעורי תורה בבתי-המדרש, מחבב אמירת תהלים וקריאה בספרות ובשירה של ראשית תקופת ההשכלה) ולאמו <persName>שרה ביי</persName> <persName>לה </persName> בת החסיד ר'<persName> נחום פרלמן </persName> (היה לומד בקביעות בקלויז של הצדיק ר' <persName>לוי יצחק,</persName> מסיים ספר תהלים ואת כל הזמירות בכל שבת).

 למד עד גיל בר-מצוה אצל טובי המלמדים ומדעים כלליים מפי מורים פרטיים, ונוסף לכך היה אביו משנן לו את "שירי תפארת" לנ. ה. וייזל ועוד מיצירות ההשכלה העברית. אח"כלמד בבית-המדרש , בלי


 מורים והגיע לידיעה רבה בתנ''ך ובש"ס ופוסקים וגם בספרות העברית החדשה. נתפרסם כעילוי. וע"י הרשימה ב"הלבנון" שהופיע אז במאינץ הופנתה אליו את תשומת לבו של הרב <persName>עזריאל הילדסהיימר</persName> , רבה של "עדת ישראל" החרדית בברלין ומיסד וראש ביתהמדרש לרבנים שם, והוא כתב לאבי הנער שישלחנו אליו ללמוד.

 בשנתו ה-14 נסע לברלין, למד שלש שנים בישיבת הרב הילדסהיימר וכמכינה של בית-המדרש לרבנים. בברלין נפגש עם ראשוני תנועות "ישוב ארץישראל" וחיבת ציון, ילידי גרמניה ויוצאי מזרחאירופה. פרסם בעתון "זרובבל" את מאמרו הראשון: "השיבה לחנוך עברי", וכתב מאמרים בעתון "זלבסטאמנציפציון" של <persName>נתן בירנבוים,</persName> שבישר את בואה של התנועה הציונית. יסד את האגודה "אהבת ציון" ואגודת-נוער חשאית שנטלה על עצמה להקים מדינה עברית בארץ-ישראל.

 במכינה קיבל הכנה לבחינת בגרות, אך בגלל נתינותו הרוסית לא יכול להבחן בגרמניה. לכן נסע לריגה, ואחרי שנבחן שם בגימנסיה גרמנית חזר לברלין ונרשם לאוניברסיטה. למד פילוסופיה מפי הפרופסורים <persName>שטיינטאל ולאצארוס</persName> , וגם שפות שמיות וקלסיות.

 באותה תקופה כבר החל לעסוק בתרגומים מהספרות הקלאסית לעברית. בתרמ'ז כתב מבוא לשירה היונית הקדומה וניסה לתרגם את ה"איליאדה" ושירי אנאקריאון. שכמה מהם פורסמו ב"כנסת ישראל" של שפ"ר, כרך ב', בתרמ"ח.

 ב-1888 עבר לפאריס ולמד בסורבונה מפיהם של הפרופסורים <persName>דרנבורג</persName> , האב והבן, ומפי קלרמון-גאנו. היה ממקורביו ומתלמידיו של הרב<persName> צדוק הכהן,</persName> הרב הכולל של צרפת, ובאמצעותו התקרב לחברת "כל ישראל חברים" ("אליאנס"). באותה שנה יצא הספר הראשון של שיריו בעברית, "אסיפת שירים", בסיועו של הבארון <persName>בנימין רוטשילד,</persName> ובדברי הקדמה של הרב צדוק הכהן ; ומשנת 1889 החל לפרסם מאמרים ב"הצבי", "המליץ" ו"הצפירה". באותה תקו

 פה נאם בפעם הראשונה בעברית - דבר שלא נשמע בצרפת מאז ימי בעלי התוספות.

 מפאריס חזר לברלין ולמד בבית-המדרש הגבוה לחכמת ישראל. שם היו רבותיו הפרופ'<persName> דוד קאסל,</persName> הרב<persName> יואל הכהן מילר </persName> (מחבר המפתח לתשובות הגאונים), ואחרים. באותו פרק זמן החל להשתתף במפעל הגדול של <persName>וינטר-וינשה</persName> על ספרות ישראל ובשלשת כרכיו פרסם את מחקריו על "כתבי הגאונים'' (1892), "הספרות הרבנית בתקופת ספרד (1894) ו"ההלכה באיטליה, צרפת ואשכנז" (1894).

 אחרי שהו:תר לד"ר לפילוסופיה, והוסמך לרבנות ב-1893 שימש כחצי שנה רב בפרנקפורט דאודר ובשנות 1893/97 רב ומטיף בהיכל הגדול בפראג, במקום שהיה לפניו פרופ' <persName>שאול יצחק קאמפ.</persName>

 נשא לאשה את<persName> קלרא</persName> בת העו"ד ד''ר דוד לוי (שהיה העו"ד היהודי הראשון שקבל רשיון לעסוק בכרקליטות כשעלה הקיסר פרנץ יוסף. היה ראש הקהלה בעיר זאץ-בוהמיה).

 הצטרף לציונות המדינית בראשיתה, השתתף בקונגרס הציוני הראשון והיה חבר הועדה לתרבות ולבקשת <persName>הרצל</persName> הרצה בקונגרס על "ישוב ארץישראל". אחרי הקונגרס הראשון לא הסכים לשיטה המדינית של הרצל וחדל לבקר בקונגרסים הבאים עד לקונגרס הקארלסבאדי ב-1921, בו פעל כסופרו של העתון הוינאי הגדול "נויה פרייע פרעסע", העתון שהרצל עבד בו בשעתו לפני התמסרו כליל לעבודה הציונית, ובימיו וגם אחרי-כן אסור היה להזכיר בו את שם הציונות (בעליו היו יהודים מתבוללים), וכעת פורסמו בו מאמריו על התנועה הציונות, שעוררו הד רב בקהל בכלל ובצבור היהודים המתבוללים בפרט.

 בשנות 1897/1900 היה רב ראשי של העיר והמחוז אוסייק בירת סלאבוניה. באותה תקופה, ב1899, פרסם בהוצאת "אחיאסף" הווארשאית את ה"תחכמוני" ליהודה אלחריזי עם מבוא והערות.

 ב-1900 עבר לוינה ונתמנה למזכיר ראשי של חברת "אליאנץ" (אגודת סיוע של יהודי אוסטריה, כמתכונת ה"אליאנס" הפאריסאית, והיה ביניהן קשר של שיתוף פעולה) וניהל את פעולות העזרה לנגועי הפרעות ברוסיה וברומניה, שנמלטו לשטח אוסטרי ועברו בו בהגירתם לארצות שמעבר לים. תוך שרות צבורי זה הקדיש הרבה מזמנו לעבודה מדעית וספרותית ולהפצת מדעי היהדות בהרצאות ובכתב. רק בשנות מלחמת-העולם הראשונה הוכרח להפסיק את עבודתו המדעית, שכן צרכי העזרה הרבים לפליטי גליציה שנמלטו לווינה לקחו את כל זמנו. במשרה זו התמיד עד לנפילת וינה בידי היטלר ב-1938.

 בווינה היה מורה לדת ישראל בבתי-הספר התיכוניים ומרצה לפילוסופיה דתית בבית-המדרש למדעי היהדות (בית-מדרש לרבנים) מיסודם של <persName>מאיר איש</persName> <persName>שלום וא. ה. וייס </persName> (מחבר "דור דור ויורשיו"). ב-1924 יסד את "מוסד מיימוני לחכמת ישראל", ניהלו והרצה בו בקביעות לקהל שוחרי תורה ומדע. קיבל רש


 יון לערוך שורת הרצאות במדעי היהדות באוניברסיטת וינה והוזמן מטעם החשמן הוינאי, כשהיה רקטור האוניברסיטה, להרצות על ספר תהלים בפקולטה לתיאולוגיה קאתולית.

 ב-1935 הוזמן, בחבורת חכמי ישראל ידועי-שם בעולם, מטעם ועד היובל של ממשלת ספרד, להשתתף בחגיגות שנערכו בקורדובה למלאות 800 שנה להולדת הרמב"ם באותה עיר. שם הרצה באולם העיריה בצרפתית על דעותיו הפילוסופיות של הרמב"ם, ובחגיגת קבלת שבת שנערכה בבית-כנסת עתיק (שבעת גירוש ספרד הפך לכנסיה קאתולית ובדורנו הופקע לנכס לאומי היסטורי) נאם על הרמב"ם בעברית. (נאומו נדפס בספרו "כתבי בקורת היסטורית", ניו-יורק, 1944). קיבל מהאפיפיור אגרת תודה וברכה על תיקוניו בשיבושים שגילה בתרגום הלטיני של התנ"ך (ה"וולגאטה", המקודש לשימוש בכנסיה הקאתולית).

 ב-1912 ביקר בפעם הראשונה בארץ ובשובו פרסם את רשמי מסעו בספר "מסעי לירושלים" (בגרמנית) והשתדל להשפיע בו על חברת כי"ח שתשתתף בעזרה פעילה בבנין הארץ. חלקים ממנו פורסמו בעברית בעתון הילדים "הפרחים" בעריכת<persName> י. ב. לבנר</persName> . אח"כ ביקר עוד שלש פעמים בארץ, ובאחד הביקורים הרצה הרצאות-אורח באוניברסיטה העברית.

 במלאות לו 70 שנה ב-1936 יצא לכבודו ספר יובל מהודר בעברית מטעם ראשי הקהלה, הנהלת "אליאנס" ומוסד הרמב"ם, ובו ביבליוגרפיה של כל חיבוריו עד הזמן ההוא.

 בעת השתלטות הנאצים על אוסטריה ב-1938 נאסר בכלא הגסטאפו, ואחרי שחרורו עלה ארצה עם משפחתו והתישב בתל-אביב. כאן ממשיך הוא בעבודתו הספרותית-המדעית ובהכנת ספריו לדפוס, מרצה בקביעות בשיעורי מדרש ותולדות חכמי ישראל מטעם "עונג שבת" ב"אהל שם", וכו'.

<persName>כתביו;</persName> ספרי השירים "אסיפת שירים" (1888), "צהרים" (1909), "רזי עולם" (1927), דרמה "שבר בית אחאב" (1941) - קטעים ממנה תורגמו לגרמנית וצרפתית. מאמרים ומחקרים רבים בירחונים וברבעונים למדעי היהדות בגרמנית, צרפתית ואנגלית, וכן בעברית צ"ציון", "מאזנים", "תרביץ", "סיני", "בצרון" וכו'. חלק ממאמריו ומהרצאותיו כונס בספריו: "דורות הגאונים" (בגרמנית, 1892), דיואן שלמה בונפיד (1895), "תחכמוני" לאלחריזי (1899), הוצאת "שאילתות דרב אחאי גאון" עפ"י כתבי-יד עם הגהות והערות (מ-1908 ואילך, חלק ב"הקדם" שיצא בפטרבורג), אחדות ספר ישעיהו והשתלשלות רעיונותיו (בצרפתית ב-1925, בעברית ב"התקופה" ואח"כ בספר מיוחד - בו סתר את דעות הפרשנים המודרניים, המחלקים את חזון ישעיהו לשני נביאים ויותר), מחקרים במקרא - ביסוס מדעי להשקפה המסורתית והדיפת ההתקפות של "בקורת המקרא" - כרך אחד יצא בתרצ"ח בהוצאת "דביר" ועוד כרך מוכן

 לדפוס), "כתבי בקורת היסטורית" - יצא בתש"ד ע"י קרן התרבות בניו-יורק וכולל מאמרים וחידושי הארות על גדולי ישראל בדורות קדומים (יוספוס פלאוויוס, ר' סעדיה גאון, הרמב"ם, ר' יהודה הלוי), מאמרים על נסיבות היהדות בעולם, בקורת על ספר "ישו הנוצרי" של פרופ' קלויזנר, על שיטת אחד העם, פירוש לשיר-השירים (יצא בסדרת חמש מגילות לאברהם כהנא), ועוד. תרגומים: חלק מה"איליאדה" להומירוס, משירי אנאקריאון, רעיונות מארקוס אבריליוס אנטונינוס קיסר (מיונית); תרגדיות איסכילוס, סופוקלס ואוריפידס (מיונית בשני כרכים): "המעשים והימים" של הסיודוס (מיונית): פרקים משירי אובידיוס (מרומית) וכל ספרי סנקא (מרומית) בחמשה כרכים (מכתבי מוסר, שיחות פילוסופיות ומחקרי הטבע) עם מבואות והערות. החזיר לעברית את הספר האפוקריפי "עזרא הרביעי", בשמו הנכון "חזונות אסיר שאלתיאל" על יסוד הנוסח הלטיני המקובל וכתב-יד של התרגום הארמיני שגילה בספריה הממלכתית בוינה, ובמבוא הגדול של הספר תיקן את שיבושי החוקרים הנוצרים ושם פרסם גם את תיקוניו לשיבושי הוולגאטה. את מחקריו בענין זה פרסם בהרצאותיו באוניברסיטת וינה, בירחון הגרמני למדעי היהדות ב-1932 ובספר מיוחד (בגרמנית) "מחקרים לביאור האפקליפסה של עזרא".

 קיבל פעמים פרס-טשרניחובסקי מאת עירית תלאביב בעד תרגומים מספרות המופת הקלאסית.

 הכין לדפוס פירוש הגיוני לספר איוב - ובכתביד תרגום ספר "הנפש" של אריסטוטלס (מיונית).

 צאצאיו<persName>; אפרים </persName> (פליקס), מהנדס חקלאי במקוה ישראל,<persName> ד"ר גדעון,</persName> ארכיטקט בחיפה (חבר ועדת השיכון בהדר הכרמל), <persName>אירנה</persName> אשת פרופ' אריק פישר (באוניברסיטה בברגיניה - קליפורניה, היה פקיד גבוה במיניסטריון החוץ בוואשינגטון).

</p></div>
         <div type="bibliogrphy">
            <listBibl>
<bibl>Volume: #3 ,Page: 1291 ,URL: http://www.tidhar.tourolib.org/tidhar/view/3/1291</bibl><bibl>Volume: #3 ,Page: 1292 ,URL: http://www.tidhar.tourolib.org/tidhar/view/3/1292</bibl>
<bibl>Volume: #3 ,Page: 1293 ,URL: http://www.tidhar.tourolib.org/tidhar/view/3/1293</bibl>
            </listBibl>
         </div>
      </body>
  </text>
</TEI>
