<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1938 ,URL: http://www.tidhar.tourolib.org/tidhar/view/4/1938</bibl><bibl>Volume: #4 ,Page: 1939 ,URL: http://www.tidhar.tourolib.org/tidhar/view/4/1939</bibl>
<bibl>Volume: #4 ,Page: 1940 ,URL: http://www.tidhar.tourolib.org/tidhar/view/4/1940</bibl>
<bibl>Volume: #4 ,Page: 1941 ,URL: http://www.tidhar.tourolib.org/tidhar/view/4/1941</bibl>
<bibl>Volume: #4 ,Page: 1942 ,URL: http://www.tidhar.tourolib.org/tidhar/view/4/1942</bibl>
<bibl>Volume: #4 ,Page: 1943 ,URL: http://www.tidhar.tourolib.org/tidhar/view/4/1943</bibl>
<bibl>Volume: #4 ,Page: 1944 ,URL: http://www.tidhar.tourolib.org/tidhar/view/4/1944</bibl>
<bibl>Volume: #4 ,Page: 1945 ,URL: http://www.tidhar.tourolib.org/tidhar/view/4/1945</bibl>
<bibl>Volume: #4 ,Page: 1946 ,URL: http://www.tidhar.tourolib.org/tidhar/view/4/1946</bibl>
<bibl>Volume: #4 ,Page: 1947 ,URL: http://www.tidhar.tourolib.org/tidhar/view/4/1947</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב ד"ר בנימין מנשה לוין</persName>

</head>
         <div><p> נולד י"ז באייר תרל"ט (1879) ב"אחוזת ר' מאיר", אחוזת אביו על יד העיירה הורודיץ (פלך מוהילב, רוסיה הלבנה), לאביו<persName> מאיר</persName> (תעשיין ובעל קרקעות, מחסידי ליובביץ).

 נתייתם מאביו בהיותו בן חמש ולוקח לבית אחיו הגדול <persName>שמעון יוסף</persName> . אחיו זה היה איש תורה גדול ויותר מזה נתפרסם בדרכי הטוהר שלו. שותק היה כל ימות החול ובשבת היה מדבר רק ב"לשון קודש". הוא הדריך ראשון את <persName>בנימין מנשה</persName> בתורה ובמעשים טובים. היה מעיר אותו באישון לילה, מעמיס על כתפיו עצים ומוביל אותו לבתי אנשים עניים לחלקם. בהיותו בבית אחיו זה. למד בחדר. אך גם אחיו לא האריך ימים ומת בהיות <persName>בנימין מנשה</persName> בן י"א. אז החלה פרשת נדודיו בישיבות. מישיבת ז'לובין לרוגצ'וב, מרוגצ'וב לבוברויסק. שם התקרב לרב הנודע, ר'<persName> רפאל שפירא</persName> . עבר לטלז ושהה בה ארבע שנים. כאן שמע תורה מפי הרב <persName>אליעזר גורדון</persName> , רב העיר וראש הישיבה.

 הגיעה שעתו להתייצב לצבא הצאר. גוייס ושרת חצי שנה.

 חזר לבוברויסק ובמשך שנה וחצי למד בבית מדרשו של הרב, החוקר והסופר <persName>שמואל אלכסנדרוב</persName> . כאן סטה לראשונה מלימודים תלמודיים מוגבלים והציץ בהיכל המחקר: "הכוזרי", "חובת הלבבות", "העיקרים", ספרי אברבנאל. זה לא מנע ממנו לעבור שוב ושוב על הש"ס כולו. אבל גם שמש לו מעבר לספרות ההשכלה. נזדמנו לידיו ספרי ההיסטוריה של <persName>גרץ</persName> <persName>ויעבץ.</persName>

 כבר מימי שרותו בצבא נחלש גופו הבריא. עתה

 עוד הוסיפה התורה ששקד עליה כל כך, להתיש את כוחותיו. לפי עצת רופאים, יצא לדובלין ע"י ריגה, על חוף הים הבלטי. שם נפגש פגישה גורלית לחייו, עם הרב <persName>אברהם יצחק הכהן קוק </persName> (רבה הראשי של ארץ ישראל אחר כך). <persName>הרב קוק</persName> היה אז רב בבוסק ואף הוא נזדמן בדובלין לשם הבראה. לפי בקשתו החל <persName>בנימין משה</persName> ללמד את בנו <persName>צבי יהודה</persName> (ראה כרך ראשון, עמוד 224) שהיה אז בן עשר. מתוך כך נתקרבו לאהבה איש את רעהו ולא הרפה עוד ממנו הרב <persName>קוק,</persName> עד שנתרצה לבוא עמו לבוסק, וימשיך שם ללמד את <persName>צבי יהודה </persName> תורה.

 לפי הסכמתו של הרב קוק, החל גם לעסוק בלימודי חול. למרות דבוקותו הרבה ברב, היה ממסייעיו הראשיים לצאתו לארץ ישראל, כשהגיע ההזמנה לכסא הרבנות ביפו בשביל הרב <persName>קוק. </persName> חשובי העיר בוסק לא רצו להסכים שרבם יעזבם. אך <persName>בנימין מנשה</persName> הלך מאיש לאיש ושכנע אותו שמצות העלית לארץ עולה על עניניה של קהלה אחת בגולה.

 בשנת תרס"ד עבר לריגה והחל להתכונן לבחינות גימנסיה, אך גם אז לא הניח תורת חז"ל מידיו. בא במגע מכתבים עם החכם<persName> זאב יעבץ</persName> ששהה אז בוילנה בענייני "המזרחי". בהשפעתו פרסם מאמרים ראשונים בעתון "המזרחי". אך השפעה זו עוד גברה כאשר הוצע לשניהם לבוא לברלין ולערוך את "קורפוס תנאיתיקום", שצריך היה לכלול את סידורם של כל הברייתות (הקדמוניות, הדרשניות, הפרשניות והמקשניות מסוג "ורמינהו"). עבודה זו אמנם לא יצאה לפועל, אבל במשך מספר החדשים של ההכנה לכך, הספיק<persName> בנימין מנשה</persName> לקבל<persName> מזאב יעבץ</persName> יסודות לעבודה מדעית ראוייה לשמה.

 לפי עצתו של <persName>זאב יעבץ</persName> , שמע במשך שנה הרצאות בבית המדרש לרבנות של <persName>הילדסהיימר.</persName>

 לזמן מה יצא לעיירה ליבק (גרמניה) ושימש שם כמורה לבניו של הרב <persName>קרליבך</persName> (אחד הבנים הוא העתונאי הנודע <persName>ד"ר עזריאל קרליבך</persName> ). מפי בנים אלה קיבל הוא עזרה בהכנותיו לבחינות הגימנסיה. לאחר שהצליח בבחינות אלה נתקבל לאוניברסיטה ברן (תרס"ז).

 למד מדעי התנ"ך והמסורה ופרסם את מחקריו הראשונים.

 היה גם פעיל בחיי הסטודנטים ואירגן את האגודה "תחכמוני", אשר רבים מחכמי ישראל נמנים על חבריה. בשם זה הופיע גם מאסף מדעי-ספרותי בעריכתו (הכרך הראשון בשנת תר"ע נדפס בירושלים). בין הסטודנטים היה גם<persName> שמואל הלוי </persName> בנו של החכם החוקר <persName>יצחק איזיק הלוי</persName> בעל "דורות הראשונים", ספר היסטוריה עברית מבחינה דתית-קיצונית, אשר לפיו אפילו <persName>זאב יעבץ</persName> היה חילוני מדי. בימי החופש היה נוסע עם<persName> שמואל הלוי</persName> לפרנקפורט-דמיין להסתופף בבית <persName>יצחק אייזיק הלוי.</persName> בהשפעתו קיבל על עצמו לערוך הוצאה חדשה של אגרת ר' <persName>שרירא גאון</persName> . הוא השקיע עבודה עצומה באוסף כתבי היד השונים והוציא לאור הוצאה מדעית של האגרת שעד היום היא המשובחת


 ביותר. זה שימש יסוד לעבודת החיים שלו "אוצר הגאונים", מכיון שתוך עבודתו נוכח לדעת מה רבה העבודה בשטח עצום זה שאיש לא עסק בו כמעט.

 בינתיים גמר את האוניברסיטה (תר''ע) וקיבל את התואר ד"ר לפילוסופיה.

 בשנת תרע"ב הציעה לו אגודת החרדים בפרנקפורט-דמיין לנסוע לארץ ישראל ולעזור על ידו של ד"ר<persName> משה אורבך</persName> , מנהל הת"ת "נצח ישראל" בפתח תקוה. הצעה זו הפעימה את לבו שנתגעגע לארץישראל ולרבו-חברו הרב <persName>אברהם יצחק הכהן קוק.</persName>

 עלה ארצה והחל לעבוד כמורה ומארגן המוסדות החינוכיים של "מזרחי" אשר הצטרף לשורותיו. בגלל זאת נתעכבה עבודתו במחקר הגאונים. בימי מלחמת העולם הראשונה עזב ד"ר <persName>משה אורבך</persName> את הארץ והוא מלא את מקומו. הכניס שיטות חדישות יותר בלימודים בבתי תלמוד תורה במושבות. בשנת תרע"ט נוצר ועד המפקח הראשון על בתי הספר הדתיים-לאומיים, והוא נכנס לועד, יחד עם "המזרחי" ניהל מו"מ עם ההנהלה הציונית, על דבר הקמת רשת חינוכית חרדית אבטונומית על אחריותה התקציבית של ההסתדרות הציונית. בינתיים הוברר <persName>שד"ר משה אוירבך לא</persName> יחזור ארצה, הוא נתמנה למנהל קבוע של בתי הספר במושבות ובעזרת <persName>הרב קוק</persName> קבל עזרה מלונדון בסך 500 לירות.

 כל אותן השנים לא פסק מלחלום על התמסרות מלאה לעבודה המדעית על ספרות הגאונים. לפי שעה הציע לו ידידו <persName>ש. ח. קוק </persName> להסתייע בעבודה זו במזכיר והוא הציע גם את המועמד: <persName>דב נתן ברינקר</persName> . מטעם ועד הסיוע האמריקאי הוקצב סכום של שתי לירות תורכיות זהב לחודש כמשכורת המזכיר. עכשו אפשר היה לגשת לעבודה של ממש. עד עתה עוד היה שוקל <persName>בנימין מנשה</persName> באיזה סדר לערוך את העבודה. בד' תמוז תרע"ז נתוועד עם מזכירו ועם <persName>ש. ח. קוק,</persName> והוחלט על עריכת ספרות הגאונים לפי סדר התלמוד. כך החל להתגשם חלום חייו: "אוצר הגאונים".

 באותו זמן הרגיש במחסור במורים מומחים ודתיים. החליט לייסד בית מדרש למורים. השפיע על הרב <persName>משה איסטרובסקי</persName> שיעזוב את כסא הרבנות בעקרון ויבוא לפתח תקוה לחנך מורים חרדים. כמורה שני הוזמן תלמידו לשעבר, הרב <persName>צבי יהודה קוק</persName> . לאחר שבתי הספר החרדים עברו לידי "המזרחי" הועבר גם סמינר זה לירושלים והיוה את הגרעין לבית "המדרש למורים מזרחי" בירושלים.

 בפתח-תקוה נפטרה אשתו <persName>רחל,</persName> ובזיווג שני נשא לאשה את<persName> נחמה</persName> בת <persName>יצחק הורביץ</persName> (מורה בזכרון יעקב), שהיתה מורה בבית הספר לבנות "נצח ישראל" בפתח תקוה.

 בשנת תר"פ עבר לחיפה וקיבל על עצמו להיות מנהל הת"ת שם. מצא את המוסד מוזנח. נגש לעבודה במרץ. עצם הופעת השלט החדש, "נצח ישראל" הרים את קרנו של המוסד. ובידי מנהלו החדש עלה והתפתח מהר.

 העבודה על "אוצר הגאונים" התקדמה באיטיות. בינתיים היה מוציא מזמן לזמן אוספים מדעיים בשם "גנזי קדם", אך סוף סוף נוכח לדעת שאין להמשיך עוד בדרך עבודה מקצועית בהוראה לחוד ועבודת מחקר עצומה כל כך לחוד. החליט להתמסר לחלוטין למחקר. עבר לירושלים והעביר לשם את מערכת "אוצר הגאונים". למען ביסוסו הכספי של המפעל נסע פעמים מספר לאמריקה למצוא נדיבים שיתמכו בו. ביחוד סייעה בידו הנדבנית מרת<persName> לינדא ר. מילר</persName> . בנסיעותיו אלה באמריקה ובאירופה ביקר בספריות מדעיות והעשיר את מפעלו בכתבי-יד נוספים ובצילומים מכתבי יד שאי אפשר היה להוציא אותם מידי בעליהם.

 הקים בירושלים בית דפוס משלו והחל לפרסם את כרכי "אוצר הגאונים" בזה אחר זה. בינתיים השיג את תמיכתה של האוניברסיטה העברית ואח"כ את תמיכתו של מוסד הרב קוק.

 בשנת תרצ"ו יסד בירושלים אגודה למדעי היהדות בשם "אלומה" והוציא מאסף ספרותי בשם זה. בשנת תרצ"ז יסד גם ישיבה בשם "אלומה".

 בשנת תרצ"ט, לרגל יובל הששים שלו, הוציא <persName>הרב י. ל. פישמן (הרב מימון</persName> - שר הדתות כיום), קובץ מדעי-תורני "ספר היובל לר' בנימין מנשה לוין".

 בימי חייו הספיק לפרסם י"ג כרכים מ"אוצר הגאונים". מפעלו זה של אדם יחיד עורר תמיהה והערצה בכל עולם המדע. אחד המעריצים הגדולים שלו היה <persName>ח. נ. ביאליק.</persName>

 הועד להפצת "אוצר הגאונים": הרב קוק (יו"ר), הרב ש. אסף, פרופ' י. נ. אפשטיין, ח. נ. ביאליק, מ. עליאש וש. ח. קוק.

 ספריו: "אוצר הגאונים" (י"ג כרכים) ; "תולדות רב שרירא גאון" (יפו, תרע"ז) ; "אגרת רב שרירא גאון" (ירושלים, תרפ"א); "זווג המלים בתנ"ך" (מהדורה ג', חיפה, תרפ"א); "ספר המתיבות" לסדר מועד, נשים ונזיקים (ירושלים, תרצ"ד) ; "גנזי קדם", מאסף מדעי לתקופת הגאונים (ששה ספרים); חלק מ"ספר המעשים לבני ארץ ישראל"; "מסכת פועלים" (לקט מהתלמוד והפוסקים בדיני פועלים). קובץ "אלומה".

 ערך: תחכמוני. (ספר ראשון ברן תר"ע, ספר שני, ברלין תרע"א).

 מאמריו הראשונים פורסמו ב"המליץ" תרס"א וב"המזרח" של <persName>זאב יעבץ.</persName>

 בתש"ד בימי העדרו של <persName>הרב פישמן</persName> ערך חדשים מספר את "סיני".

 נפטר בירושלים, ח' בניסן תש"א (1.4.1944).

 צאצאיו: מאשתו הראשונה: <persName>שרירא</persName> (נקרא ע"ש הגאון. נמצא בלונדון).

 מאשתו השניה: <persName>יצחק</persName> (תלמיד באוניברסיטה), <persName>מאירה</persName> (מורה בבית הספר לבנות "נצח ישראל" בפתח תקוה).

 אחרי פטירתו יצאה חוברת "סיני" מיוחדת לזכרו וגם גליון מיוחד של השבועון "במישור".


</p></div>
         <div type="bibliogrphy">
            <listBibl>
<bibl>Volume: #4 ,Page: 1938 ,URL: http://www.tidhar.tourolib.org/tidhar/view/4/1938</bibl><bibl>Volume: #4 ,Page: 1939 ,URL: http://www.tidhar.tourolib.org/tidhar/view/4/1939</bibl>
<bibl>Volume: #4 ,Page: 1940 ,URL: http://www.tidhar.tourolib.org/tidhar/view/4/1940</bibl>
<bibl>Volume: #4 ,Page: 1941 ,URL: http://www.tidhar.tourolib.org/tidhar/view/4/1941</bibl>
<bibl>Volume: #4 ,Page: 1942 ,URL: http://www.tidhar.tourolib.org/tidhar/view/4/1942</bibl>
<bibl>Volume: #4 ,Page: 1943 ,URL: http://www.tidhar.tourolib.org/tidhar/view/4/1943</bibl>
<bibl>Volume: #4 ,Page: 1944 ,URL: http://www.tidhar.tourolib.org/tidhar/view/4/1944</bibl>
<bibl>Volume: #4 ,Page: 1945 ,URL: http://www.tidhar.tourolib.org/tidhar/view/4/1945</bibl>
<bibl>Volume: #4 ,Page: 1946 ,URL: http://www.tidhar.tourolib.org/tidhar/view/4/1946</bibl>
<bibl>Volume: #4 ,Page: 1947 ,URL: http://www.tidhar.tourolib.org/tidhar/view/4/1947</bibl>
            </listBibl>
         </div>
      </body>
  </text>
</TEI>
