<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1203 ,URL: http://www.tidhar.tourolib.org/tidhar/view/3/1203</bibl><bibl>Volume: #3 ,Page: 1204 ,URL: http://www.tidhar.tourolib.org/tidhar/view/3/1204</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב ד"ר יעקב אלישקובסקי</persName>

</head>
         <div><p> נולד במוסקבה, כ''ב סיון תרל"ב (1872), לאביו הרב<persName> מאיר</persName> (תלמיד-חכם, סוחר) ולאמו <persName>אסתר</persName> בת הרב <persName>חיים ברלין,</persName> רבה של קהלת מוסקבה (בנו של הנצי"ב, ראש ישיבת וולוזין) שהיה חבר הרבנות הראשית האשכנזית בראשותו של רבי <persName>שמואל סלנט. בגיל</persName> שנתים נתיתם וגדל ונתחנך בבית אבי אמו במוסקבה, למד בחדרים, מפי ,אבי אמו ובישיבת וולוזין, הגיע לבקיאות עצומה בש"ס ובפוסקים ובשנת תרנ"ד הוסמך לרבנות. השתלם בלימוד פרטי בהשכלה כללית, נבחן וקיבל תעודת בגרות ותעודת מורה, למד זמן-מה רפואה ופילוסופיה באוניברסיטת קיוב. בתרס''ג נבחר לרב באלכסנדריה שבפלך חרסון, לימד שם גם בביה"ס העממי, יסד רשת של בתי ספר ליום ראשון בשביל הפועלים, ספריה צבורית וחברת "עזרת עניים", יסד בעיר ובסביבה חברות "הלואה וחסכון''.

 נשא לאשה את <persName>רוזה</persName> (שושנה) בת הרב <persName>משה רוטמן</persName> מגורודישץ, פלך קיוב (עסקנית צבורית בשטח הסוציאלי). נפטרה ביום כ"ג שבט תר"פ.

 בתרס"ה נבחר לרב-מטעם בקיוב. היה שם חבר הנהלת שלש החברות היהודיות להלואה וחסכון, חבר הנהלת "עזרת עניים", פעיל בסניף הקיובי של "חברת מפיצי, השכלה", ביחוד בועדות לבתי-ספר ולספריות, מורה לדת וללימודי היהדות בגימנסיה הששית בקיוב, מפקח מטעם קהלת קיוב על בתי-הספר שברשותה, ממארגני חברת ''חובבי שפת עבר'', חבר הנהלת החברה להיסטוריה וספרות בקיוב. בהופעתו זכה לאהדה ולהוקרה אף מצד אנשי השלטון ולא פעם השתמש בהשפעתו ובתפקידו להציל יהודים ממאסר ומדין קשה.

 כשהמית המהפכן היהודי <persName>דימיטרי בוגרוב</persName> בקיוב את <persName>סטוליפין</persName> , ראש הממשלה הרוסית והיה חשש שההמונים המוסתים יערכו פרעות ביהודים, נזכר הרב כי המטרופוליט מיכאל הקיובי (ראש הכנסיה הפראבוסלבית לכל אוקראינה) היה שכנו וחברו למשחקים בילדותם, ובכן הלך אליו וביקש את השפעתו העליונה למניעת פרעות ביהודים. כהן-הראש שלה בידו המלצה אל שר הפלך שימלא את בקשתו. המושל דרש ממנו, שהרבנות תפרסם כרוז שהיא מוציאה את בוגרוב מכלל ישראל בגלל פשעו. הרב סירב, באמרו שבגלל פשע אין אדם יוצא מעדתו, שכן פראבוסלבי שחטא נשאר פראבוסלבי וחוץ מזה יכול פושע ליהפך שוב לצדיק על-ידי עשית תשובה. המושל כעס, אך חזקה עליו המלצת המטרופוליט ובסוף שלח פקודה לכל תחנות המשטרה ולמערכות כל העתונים (ואף העתון האנטי


 שמי "קיובלאנין" בכללם) שיעשו כל מה שביכלתם למניעת פרעות, והרב ביקר בכל התחנות והמערכות והצליח בשליחותו, - ומרוב מאמץ והתרגשות נפל אין אונים בגמר הסיבוב ובמשך יומים אסור היה להזיזו במטתו. ואח"כ, כשנשפט בוגרוב למות הוזמן הוא אליו לשרות דתי אחרון (וידוי ועידוד נפשי לקראת הגרדום) ושהה אצלו כשעה וחצי, בתאריכו את ביקורו בכוונה, שמא בינתים יתרחש נס ותינתן לו חנינה.

 ב-1917 קיבל מאוניברסיטת קיוב תואר דוקטור למשפטים וב-1918 תעודת סגן עורך-דין.

 אחרי מהפכת פברואר 1917 היה חבר הנהלת הקהלה הדמוקרטית בקיוב, חבר פעיל במועצה הלאומית מטעם רשימת "אחדות ישראל'', חבר הנשיאות של הפנסיה הלאומית באוקראינה בשנות 1917/19, חבר המזכירות הלאומית ליהודי אוקראינה, ציר מפלך ווהלין לאספה המכוננת האוקראינית וחבר המרכז הציוני לאוקראינה.

 בתרפ"א נשלח מקיוב כציר לקונגרס הציוני הראשון שלאחר המלחמה, נעצר בפולין יחד עם העסקן הציוני ד''ר<persName> י. סלונים</persName> מוויניצה באשמת גניבת הגבול, ישב ששה שבועות במאסר ולא הספיק להגיע אל הקונגרס, וכששוחרר נשאר בוארשה.

 נשא לאשה בזיווג שני את<persName> צילה</persName> בת <persName>יחיאל טרגר</persName> מז'יטומיר (מורה).

 בוארשה היה חבר מרכז המזרחי לפולין, אח"כ גם מזכיר הלשכה לאירופה של המזרחי העולמי ויו"ר הועד המרכזי של פליטי רוסיה ובתפקידו זה נשלח יחד עם ד"ר <persName>גולדפלאם</persName> מועד העזרה הוארשאי לארצות אירופה לאסוף כספים לטובת הפליטים.

 ב-1925 הוזמן לרב ראשי ומנהל הגימנסיה היהודית בהלסינקי, בירת פינלנד, בתנאים טובים, אך באותה שנה, בהיותו בקונגרס הציוני, הוצעה לו משרה צנועה הרבה יותר, כמנהל מוסדות החינוך "נצח ישראל'' בפתח-תקוה, ואז עלה ארצה. בתרפ"ז נתמנה למנהל בית-הספר לבנות "תלפיות" (בפיקוח "המזרחי") בתלאביב. כשגמר המחזור הראשון של בי"ס זה בתרפ"ט הצליח לעורר את התענינות ההורים של התלמידות

 הגומרות (ביניהם<persName> זלמן מייזל. פנחס מרגלית, א. ארטן</persName> , <persName>י. פטר, י. גזונדהייט, א. רוטנברג ויעקב צבי לוין</persName> יליד ליטא שעלה ארצה משיקאגו ובהשפעתו תרם אחיו <persName>משה אליעזר לוין</persName> מטרהוט 6000 דולר להקמת הבנין) ולהשיג את עזרתם ליסוד בית-ספר תיכון דתי לבנות, וכך יסד וניהל מתר''ץ ואילך את הגימנסיה לבנות "תלפיות", שקלטה את המוכשרות שבגומרות ביה"ס העממי העירוני "תלפיות" והתקיימה שנים אחדות כמוסד צבורי-פרטי ואח"כ בקואופרטיב של המורים ואחרי שנים אחדות, בתרצ"ז, הוסיף לה גם סמינר לגננות דתיות, שהוציא 9 מחזורים של 300 גננות. ביזמתו נוסדה הקיטנה הראשונה בת"א ל-20 תלמידות ביה"ס "תלפיות" שהיו זקוקות להבראה.

 כן יסד את גן הילדים הדתי הראשון בת"א. בהשפעתו ובמרצו נוסדו הסניפים "שלמה המלך" בתרצ"ו בהנהלת ד"ר רבקה בלכמן ו"נוה שאנן" בתרצ"ט בהנהלת שושנה שרשבסקי.

 גם בארץ המשיך בפעולתו הצבורית והציונית כחבר המרכז הארצי של המזרחי ויו"ר מועצתו הארצית, חבר לשכת בני ברית "שער ציון" ראש ביתהדין של הסתדרות המורים ובמשך שנים רבות סגן חבר הועד הפועל הציוני הגדול וחבר ועד התאחדות יהודי רוסיה בארץ. נואם ומרצה, מוכן לעזור לזולת, חביב על מכיריו ועל אלפי תלמידותיו.

 נפטר בתל-אביב, י' שבט תש"ו.

 בנותיו: (מאשתו הראשונה) ד"ר <persName>שרה אליש</persName> <persName>קובסקי</persName> אשת <persName>יעקב סמונוב, בתיה</persName> אשת<persName> חיים מייזל</persName> , (מאשתו השניה)<persName> רות </persName> (אחות רחמניה).

</p></div>
         <div type="bibliogrphy">
            <listBibl>
<bibl>Volume: #3 ,Page: 1203 ,URL: http://www.tidhar.tourolib.org/tidhar/view/3/1203</bibl><bibl>Volume: #3 ,Page: 1204 ,URL: http://www.tidhar.tourolib.org/tidhar/view/3/1204</bibl>
            </listBibl>
         </div>
      </body>
  </text>
</TEI>
