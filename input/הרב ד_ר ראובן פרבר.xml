<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1353 ,URL: http://www.tidhar.tourolib.org/tidhar/view/3/1353</bibl><bibl>Volume: #3 ,Page: 1354 ,URL: http://www.tidhar.tourolib.org/tidhar/view/3/1354</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב ד"ר ראובן פרבר</persName>

</head>
         <div><p> נולד באושווינצים (אושפיצין בפי היהודים), מערב גליציה, פולין, בשנת תרכ"ט (27.6.1869), לאביו הנגיד והחסיד ר' <persName>יהושע אשר זליג</persName> ולאמו <persName>חנה</persName> לבית<persName> ברונר</persName> מגזע הגאון המקובל ר'<persName> נתן נטע שפירא</persName> מקראקוב, בעל "מגלה עמוקות".

 למד בחדרים ובישיבות חסידיות בלימאנוב ובווישניצה (אצל האדמו"ר הגאון ר' <persName>שלמה האלבר</persName> <persName>שטאם</persName> , בן ה"דברי חיים" מצאנז) שבגליציה המערבית, ובן 27 הוסמך לרבנות. השתלם שנתיים בהשכלה תיכונית בקראקוב וקיבל תעודת בגרות. למד באוניברסיטאות ברלין ושטראסבורג והוסמך לד"ר לפילוסופיה (פילולוגיה שמית).

 נשא לאשה את<persName> שרה</persName> בת אברהם רוזנפלד מוינה. ב-1903 נבחר לרב ומורה-דת בוויטקוביץ (עיר מפעלי הפלדה הגדולים בשלזיה האוסטרית על גבול מוראביה). כשסופחה העיר ב-1912 למהריש-אוסטראו (בצ'כית מוראבסקה אוסטראבה) נתמנה לרב העדה החרדית ולמורה-דת בכל בתי-הספר התיכוניים בעיר המאוחדת, ובמשך כמה שנים ניהל את עניני הרבנות בקהלות הסמוכות אודרברג ונויטיטשן עד שנוסדו שם קהלות עצמאיות. הקים ושכלל מוסדות חסד ושרותים דתיים, שיפר את הוראות הדת והכניס בה רוח-חיים על ידי חינוך לאומי. יסד אגודות "המזרחי" בקהלתו ובקהלות אחרות במוראביה.

 במלחמת-העולם הראשונה שרת כרב צבאי בווינה ובחזית הרוסית, הרבה לפעול לעזרת היהודים נפגעי המלחמה במזרח גליציה ובווהלין ולאות תודה והוקרה נבחר לאזרח כבוד בלודמיר (וולאדימיר וולינסק).

 אחרי המלחמה חזר לכהונתו במוראבסקה אוסטראבה, המשיך בפעולתו ברבנות ובהוראת-הדת, השתתף בועדה מטעם מיניסטריון החינוך הצ'כוסלובקי לערוך מחדש את תכנית לימודי דת ישראל בבתי-הספר התיכוניים. יסד ב-1919 את הוצאת הספרים "העברי" בקהלתו, בה הופיעו ספרי הסברה ציוניים (מאת ז'אבוטינסקי, מכס ברוד, פליכס וולטש, רוברט וולטש, האנס כהן (ספרים בחכמת ישראל) מאת ד"ר פליכס קנטור, אברהם כהנא-אבר"ך), היסטוריה יהודית (דברי ימי קהלת לייפניק מאת הרב ד"ר פייבל הלל), ספרות יפה, חומר חינוכי, ספרי ילדים, לוח שנתי ועוד. בהוצאה זו יצא גם הסידור "עבודת ישראל" עם הערותיו בעברית, צ'כית וגרמנית, ונתאשר כספרלימוד רשמי מטעם מיניסטריון החינוך לשיעורי דת ישראל בבתי-הספר הציבוריים.


 פרסם מאמרים ומחקרים בעתונות הישראלית בגרמנית וביחוד ב"אסטריכישע ווכנשריפט" של הד"ר <persName>יוסף ש. בלוך</persName> בווינה (הלוחם הנודע לכבודם ולזכויותיהם של היהודים באוסטריה) וב"יידישס ליטראטורבלאט" של הרב ד"ר<persName> ל. א. רוזנטאל </persName> בשטארגארט שבפרוסיה. כן פרסם בחוברות ובספרים את מחקריו: המלך שלמה

 עפ"י המסורת (וינה 1902); ט"ו באב כחג בימי קדם (1907); חכמת החיים בתנ"ך ; היהודים - עם התפלה, המלאכה והחסד (1914); אוסף הרצאות ודרשות (1922).

 אחרי עלית בנו <persName>מאיר</persName> ארצה כחלוץ המשפחה ב-1934 עזב גם הוא את קהלתו שכיהן בה כ-35 שנה ועלה בפברואר 1938 (כשנה לפני פלישת צבאות היטלר לצ'כוסלובקיה). יסד את הוצאת הספרים "איתן", בה הופיעו בין השאר, תרגום עברי "הקבלה" (קטע מתוך הספר "החסידות") של <persName>אהרן מרכוס</persName> , המחזה "שושן הבירה" של <persName>מאיר פרבר</persName> . יסד ב-1939 (יחד עם הרב ד"ר ישראל נובל) את בית-הכנסת ובית-המדרש העממי "אור ציון" בבנין "הבימה" בתל-אביב, שהתקיים עד שנת 1946, כש"הבימה" החלה להציג בבנינה. בהשתדלותו נוסדה בירושלים אגודת הרבנים עולי צ'כוסלובקיה (והוא נבחר למזכירה), שפעלה ביחוד למען סידור קבלת הפנסיה הממשלתית לרבנים העולים, שנחשבו שם כפקידי הממשלה. גם כאן פרסם מפעם לפעם מאמרים ומחקרים בעתונות וביחוד מחקרים בשאלות-דת אקטואליות בירחון התורני "הפוסק". הכין לדפוס מחקר היסטורי "מנורת מרדכי" (תולדות הרב ר' <persName>מרדכי בנעט </persName> מניקולשבורג, רב המדינה במוראביה).

 צאצאיו:<persName> יהושע, מאיר</persName> (סופר ועתונאי בת"א), <persName>צביה</persName> (בהרצליה).

</p>
<p>

 תוספות: 

 נפטר בתל-אביב, כ"ג סיון תשט"ו (13.6.55) (ראה כרך ג', עמוד 1353)

</p></div>
         <div type="bibliogrphy">
            <listBibl>
<bibl>Volume: #3 ,Page: 1353 ,URL: http://www.tidhar.tourolib.org/tidhar/view/3/1353</bibl><bibl>Volume: #3 ,Page: 1354 ,URL: http://www.tidhar.tourolib.org/tidhar/view/3/1354</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
