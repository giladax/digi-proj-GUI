הרב זבולון חרל"פ

Volume: #3 ,Page: 1250 ,URL: http://www.tidhar.tourolib.org/tidhar/view/3/1250

 תוספות: 

 נולד בירושלים ביום ז' בשבט בשנת תרס"ב (15.1.1902).

 לאביו רב יעקב חיים בצלאל חרל"פ, ולאמו גולדה רייזיל .

 היה גדול בתורה ובהוראה, בקי ביורה דעה ובמפרשיו צנוע. מנקיי הדעת שבירושלים הוותיקים. מיום עמדו על דעתו לא זז מד' אמות של הלכה. שמחתו הגדולה בלמוד התורה נתנה לו כח, למרות חולשתו הגופנית, להרצות את שעורו בדף היומי לפני קהל שומעיו עד ליומו האחרון. היה דן כל אדם לכף זכות. לכן היה אהוב ומכובד על כל מכיריו. לא נהנה מהעולם הזה אפילו במשהו. כל מעייניו היו תורה ומעשים טובים.

 שימש בתור רבה של שכונת "שערי צדק" ו"בית הכנסת הורדנא". הרביץ תורה ברבים בבית כנסת זה ובבית המדרש החסידי זידיטשוב בשכונת מקור ברוך. חי חיי צער וקיבל הכל באהבה. שמחתו הגדולה ביותר היתה בכל פעם כאשר סיים עם שומעיו את הש"ס.

 אומץ רוחו נשבר בעת הלוויית גיסו (אחי אשתו) המגיד הרב שלמה סובול כאשר הספיד אותו, וזה היה אחרי אסונו הגדול בהסתלקות בנו היקר הרב נחמיה, שנספה לפני כמה שבועות בתאונת דרכים בחזרו משליחות מצוה (ראה את הערך שלו בכרך זה), ב-12.12.69, נסתלק לבית עולמו, והובא לקבורה במרום הר הזיתים על יד אביו ובנו ר' נחמיה שנפטר 5 שבועות קודם לכן.

 צאצאיו: רחל אשת יהושע סלומון ; שמואל חרל"פ (רעייתו - רבקה לבית הורביץ ); מרים אשת מנדל חזן; אבא חרל"פ  : הרב נחמיה חרל"פ (רעייתו מינה בת מנחם מנדל שינקר  (ראה הערך של הרב נחמיה בכרך זה, ושל חותנו בכרך שמיני, בעמוד 3075); אסתר אשת שמואל זוננפלד; שרה  אשת מרדכי מילר; יצחק מרדכי חרל''פ  (רעייתו - רות ); אליעזר חרל"פ.


Volume: #19 ,Page: 5650 ,URL: http://www.tidhar.tourolib.org/tidhar/view/19/5650
