<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 78 ,URL: http://www.tidhar.tourolib.org/tidhar/view/1/78</bibl><bibl>Volume: #1 ,Page: 79 ,URL: http://www.tidhar.tourolib.org/tidhar/view/1/79</bibl>
<bibl>Volume: #1 ,Page: 80 ,URL: http://www.tidhar.tourolib.org/tidhar/view/1/80</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב יחיאל מיכל טוקצ'ינסקי</persName>

</head>
         <div><p> נולד בלאחוביץ, פלך מינסק, ט"ו טבת תרל"ב (1872), לאביו ר' <persName>אהרן </persName> ולאמו<persName> טויבא </persName> בת הרב<persName> משה</persName> פיזיצר מבריסק, שעלה ירושלימה בתרל"ג. בתרל"ו נתיתם מאביו. בתר"מ נישאה אמו להגאו<persName>ן רבי יהושע</persName> <persName>רבינוביץ,</persName> רבה של קהלת נישוויעז ונתגדל כשנתים בבית אביו-חורגו.

 בתרמ"ב נשלה ירושלימה אל אבי-אמו ר' משה פיזיצר, למד תורה בת"ת "עץ חיים" ואח"כ בישיבת הבחורים ובישיבה העליונה של המוסד ולמד דרכיחייב של קדושה וטהרה מאביו-זקנו. בתר"ן נשא לאשה את בתו של ר' <persName>בנימין ביינוש</persName> בן הגאון רבי <persName>שמואל סלנט,</persName> רבה של ירושלים, למד תורה מפי רבי שמואל ומשנת תרנ"ז שימש על-ידו בהוראת איסור והיתר ובשאלות-ותשובות, אך כשנזדמנה לו משרה של דיין מורה-הוראה בשכר, סירב לקבלה. לעומת זאת סייע לכמה מחבריו, גדולים בתורה, הן להשתלטותם בלי דאגת המחיה (אברכים שהתמסרו ללמוד ב"פרישות" - לגלות מביתם וממשפחתם וללמוד בעיר אחרת - היה שולח אותם ליפו אל ר' <persName>משה בצלאל טודרוסוביץ</persName> , אבי <persName>דוד תדהר</persName> , והוא, בסיועם של ר' <persName>בצלאל לפין</persName> , ר' <persName>זרח ברנט </persName> ור'<persName> חיים</persName> <persName>צבי רובינשטיין,</persName> היה מספק את צרכי קיומם) והן בהמלצה לטובתם שיקבלו משרה של מו"צ או רב.

 כשנפטר חותנו בחוהמ"ט תר"ס נכנס להנהלת ישיבת "עץ חיים" ובשנים הראשונות היה גם ר"מ ומגיד שיעור לבחורים המשתלמים. מאז הוא מנהל את הישיבה לכל דרגותיה ושוקד על גידולה בחומר וברוח. בעת כניסתו להנהלה היה מרכזה בעיר

 העתיקה ולד, סניף אחד במזכרת משה, ובמשך הזמן הוסיף עליה סניפים ומחלקות בשכונות שונות ויסד את המרכז ב' במחנה יהודה, שהוא כיום המרכז העיקרי. יסד את החנויות ששכירותן קודש לישיבה והמהוות גרעין למרכז מסחרי במחנה יהודה, יסד את שכונת עץ חיים בכניסה המערבית אל העיר, וכן השתתף ביסוד השכונות שערי חסד, נוה שאנן ונרה ישראל, שבתרפ"ט התמזגו לשכונה אחת.


 בתר"ע הצליח להשפיע על ר'<persName> זליג פרסיץ</persName> ממוסקבה שישלח בכל שנה 500 רובל למתן פרסים לתלמידי-ישיבות מצטיינים, ואח"כ הגיע לידי הסכם עם הנדיב ר' <persName>רפאל שלמה גוץ</persName> בעת ביקורו בירושלים, שיקדיש קרן קיימת לטובת מצטייני הישיבות בירושלים, וביחיד ב"עץ חיים", אך משום-מה התמהמהו אפוטרופסי עזבונו בקיום הסעיף שבצוואתו לטובת הישיבות.

 בראשית מלחמת-העולם הראשונה היה ממיסדי הועד לשחרור לומדי תורה ומלמדים מחובת השרות בצבא והשתתף בארגון "איחוד כל בתי הת"ת והישיבות" להצלת קיומם למרות הסתתמות מקורות העזרה מארצות-חוץ. סייע להרב<persName> יונתן בנימין</persName> <persName> הלוי</persName> <persName>הורביץ</persName> ואחרים ביסוד "בתי התבשיל" ו"לחם יטה לרעבים", ובעזרת ר'<persName> זלמן שחור</persName> והרא"מ סלוצקין אסף סכומי כסף לעזרת המלמדים וחטים וקמח לבני הישיבות. יחד עם הרבנים ר'<persName> זרח בראוורמן</persName> ור' נחום רגזניצקי יסדו "ישיבת בחורים" לבחירי כל הישיבות, חילקו ביניהם את העבודה במתן השיעורים וסיפקו להם שתי ארוחות ליום. כשגברו הרעב והמחסור בתרע"ז הצליח יחד עם הרב הורביץ הנ"ל לשכנע את מר<persName> א. ז. הופיין </persName> - שנתמנה אז למנהל פעולות "ועד העזרה האמריקאי" - בדבר החובה להציל את אנשי התורה, ובעקב הדרישה שנשלחה טלגרפית למרכז שבאמריקה נוסדה הקרן המיוחדת ("רעליף") לעזרת בתי הת"ת והישיבות שבארץ ובחו"ל, שהצילה בשעתה את נר התורה לבל ידעך בישראל.

 מיד אחרי הכיבוש הבריטי, בחורף תרע"ח, השתתף ביסוד ועד הרבנים המאוחד והיה חבר פעיל בו, ובשבא ועד הצירים הוזמן אל<persName> ד"ר וייצמאן </persName> יחד עם יתר חברי ועד הרבנים כדי לברר את השאלה, כיצד לאחד את כל היהודים תחת הדגל הציוני. בישיבה זו היה הדובר בשם הרבנים והביע את דרישתם בתור תנאי לשיתוף היהדות החרדית: או שההסתדרות הציונית תשאיר את הטיפול בחינוך לגורמים צבוריים אחרים, שינהלוהו לפי השקפתם וכך יובטח החופש והקיום לחינוך התורני בכבוד, או שתבטיח שויון בזכויות ובעזרה לחינוך התורני. כן השתתף באספות המוקדמות ליסוד הועד הלאומי ואף באספה המכוננת הגדולה, כאחד מ-17 נבחרי היהדות החרדית בשליחות כל הרבנים, האף הרבנים דיסקין וזוננפלד היו במסכימים להשתתפותם, אלא שלא נמצאה לשון משותפת בין שני האגפים ואיחוד כל היהדות לא יצא לפועל. אחרי האספה המכוננת הציע לרבנים שישמרו על אחדות היהדות החרדית, שאם יכנסו לארגון הישוב יכנסו כולם יחד, ואם לאו אל יכנס איש. אבל גם איחוד זה לא נתקיים.

 עוד לפני המלחמה ההיא היה ממארגני אגודת ישראל בארץ, ובקיץ תרע"ד היה אחד מארבעת צירי ארץ-ישהאל לועידה העולמית של אגודת ישראל שעמדה להתכנס באירופה, אך בגלל פרוץ המלחמה לא הספיק לצאת. אחרי המלחמה היה שוב חבר פעיל

 בהנהגת "אגודת ישראל" כל זמן שהיתה תקוה למניעת קרע בתוך היהדות הדתית בין מצדדים למתנגדים, בין איחוד הישוב לבין איחוד היהדות הדתית.

 עוד מנעוריו פרסם מאמרים רבים בעתונות שבארץ ובחו"ל בענינים ישוביים, תורניים וצבוריים וכמעט בכל הירחונים התורניים שבארץ (מאסף, תורה מציון, אור תורה, שערי ציון, קול תורה, ההד, ועוד) ומאמרים תורניים ומדעיים בירחונים שבחו'"ל. כן השתתף בערכים רבים באנציקלופדיה "אוצר ישראל" הניו-יורקית. ערך והוציא את הלוח לדיני ומנהגי השנה (לפי מנהג הפרושים) למן שנת תרס"ה ואילך, ספרי השנה של "עץ חיים" בשנות תרס"ה-ע"ה, טהרת ישראל (תרס"ו), הלכות שביעית (תר"ע), האשה עפ"י תורת ישראל (תר"פ), תקופת החמה וברכתה (תרפ"ה), ספר "בין השמשות" עם טבלאות רבות בדבר זמני הזריחה והשקיעה וזמני קריאת שמע ותפלה והדלקת הנר (תרפ"ט) [ההצעה הראשונה ליצירת הטבלאות לזמני הדלקת הנר באה מאת אשתו של <persName>סיר הרברט סמואל </persName> בעת נציבותו בארץ, שביקשה מאת הרב הראשי הגרא"י <persName>קוק</persName> טבלה כזו והוא הפנה את הבקשה אל הרב ט.]) וספר היומם (תש"ג) (בשאלת קו גבול התאריך לפי דיני ישראל, שנתעוררה לרגל פליטי בני הישיבות מליטא ביפאן במלחמת-העולם השנית שפנו לרבני ירושלים בשאלה אם לשמור שבת ומועדים לפי תאריך אירופה ואסיה או לפי תאריך איי האוקיאנוס השקט שממזרח לגבול התאריך).

 הולך ונדפס ספרו "גשר החיים"; ספריו שעודם בכתב-יד: עיר הקודש והמקדש, הלכות שמיטה (מהדורה בתרא), ידיעת הקביעות וכלליה וסדריה, תרי"ג מצוות, חידושי ש"ס, שאלות ותשובות, ספר האדם, ועוד.

</p>
<p>

 תוספות: 

 נפטר בירושלים, ו' ניסן תשט"ו (29.3.55) (ראה כרך א', עמוד 79)

</p></div>
         <div type="bibliogrphy">
            <listBibl>
<bibl>Volume: #1 ,Page: 78 ,URL: http://www.tidhar.tourolib.org/tidhar/view/1/78</bibl><bibl>Volume: #1 ,Page: 79 ,URL: http://www.tidhar.tourolib.org/tidhar/view/1/79</bibl>
<bibl>Volume: #1 ,Page: 80 ,URL: http://www.tidhar.tourolib.org/tidhar/view/1/80</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
