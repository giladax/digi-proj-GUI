<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #14 ,Page: 4472 ,URL: http://www.tidhar.tourolib.org/tidhar/view/14/4472</bibl><bibl>Volume: #14 ,Page: 4473 ,URL: http://www.tidhar.tourolib.org/tidhar/view/14/4473</bibl>
<bibl>Volume: #14 ,Page: 4474 ,URL: http://www.tidhar.tourolib.org/tidhar/view/14/4474</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב יעקב שכטר</persName>

</head>
         <div><p> נולד י"ב כסלו תרמ"ז (סוף נובמבר 1886) בפרומושיקא שבפלך מולדבה ברומניה.

 לאביו הרב <persName>אברהם שכטר</persName> (רבה של הקהילה שם, גדול בתורה, מחבר ספרים בהלכה ובאגדה ומוסר היהדות) ולאמו <persName>צ'ארנה רעכל</persName> בת<persName> יהושע נח הכהן.</persName>

 השתלם במדעי התורה בהדרכת אביו ובידיעות בתרבות כללית, ומילדותו ספג רוח לאומית-ציונית בקהילת פרומושיקה, שכל חבריה הצטרפו לתנועה הציונית מראשיתה.

 בשנת תר"ע (1910) נשא לאשה את<persName> הניה פרידה</persName> בת הרב ר'<persName> ישראל ברענעג</persName> (נפטרה בכ"ד כסלו תשי"ב) ובזיווג שני נשא בשנת תשי"ד את<persName> עדינה</persName> בת ר' <persName>אברהם</persName> .

 המשיך להשתלם בהלכה ובשנת תרע"א הוסמך להוראה על-ידי רבנים ידועי-שם, וביניהם הגאון ר' <persName>משה מרדכי אפשטיין</persName> ראש ישיבת סלובודקא.

 ב-1913 נתמנה לרב בית-הכנסת הגדול על שם אייזנהנדלר בעיר הנמל גאלאץ, שהיה בה מרכז פעיל לתנועה הציונית ברומניה. שם פעל בחינוך דתי-לאומי של המבוגרים והנוער ולהחיאת השפה העברית, כיו"ר ועדת התרבות העברית של ההסתדרות הציונית המקומית, שלאות הכרה והוקרה לפעולתו רשמה אותו ב-1919 בספר הזהב של הקהק"ל. בשנות מלחמת-העולם הראשונה הגדיל לעשות לעזרת הפליטים מאזורי הקרבות, במסגרת ועד "עזרת נידחים" שנוסד ביזמתו והתנהל על-ידו עד סוף המלחמה.

 ב-1920 הוזמן לרבנות של עדת יוצאי רומניה במנצ'סטר שבאנגליה, ואח"כ נתמנה לחבר ביתהדין של הקהילה הכללית בעיר. ליד בית-הכנסת יסד בית-מדרש להפצת ידיעות תורה, שהקהילה קראה לו על שמו "אהל יעקב".

 משנתפנה כסא הרבנות בבלפאסט, לרגל היבחרו של הרב <persName>יצחק אייזיק הלוי הרצוג</persName> ב-1926 לרב ראשי לדובלין ולאיירה החפשית, נבחר הוא במקומו לרב ראשי לבלפאסט ולצפון אירלנד, והרב<persName> הרצוג</persName> ניהל את טכס הכתרתו.

 שנתים השתלם בספרות אנגלית באוניברסיטת בלפאסט. אח"כ שימש כל השנים ליד הנהלת האוניברסיטה בתור דייקן לסטודנטים היהודים, ובפעולתו זו זכה להצלחה ולהוקרה. גם בנאומיו ובדרשותיו בתפילות חגיגיות, בנוכחות אישי-שלטון רמימעלה, רכש כבוד רב ליהדות ולאישיותו, כפי שהביעו לו במכתבי הוקרה, ולא פעם נתכבד בהזמנה לביקוראורח אצל המלך בארמונו.

 בתנועת המזרחי המשיך בפעילות שהתחיל בה במנציסטר, כשהצטרף לסניף המקומי בראשיתו ושימש בו סגן יו"ר ואח"כ ציר לכינוס הארצי של התנועה. היה ציר לקונגרסים הציוניים ב-1929 ו-1931.

 כסגן נשיא הקהק"ל לבריטניה הגדולה ואירלנד פעל במיוחד למען גאולת שטח גדול בשם "נחלת בלפאסט" ולנטיעת יער על שם אחד מפעילי הקהק"ל באירלנד הצפונית. השתמש בקשריו עם אישים רמימעלה ממוקיריו (ביניהם הנציבים העליונים <persName>ווקופ</persName> <persName>וקנינגהיים</persName> ) לעורר אהדה והבנה למפעל היהודי בארץ ישראל, וזאת עשה גם במאמרים רבים בעתונות הכללית, ובשנים 1946/47, כשהיחסים בין השלטון הבריטי המנדטורי ובין הישוב העברי בארץ היו מתוחים עד כדי כך, שבעתוני לונדון לא ניתן מקום לדברי הבהרה אפילו מצד הנהלת הסוכנות היהודית, היו עתוני צפון אירלנד פתוחים להרב הראשי שכטר, ובדרך זו הגיע משהו מתביעת-הצדק היהודית לדעת-הקהל הבריטית.


 משהשתלטו הנאצים בגרמניה התמסר הרב לעזרת הפליטים הזורמים משם - עזרה בסיוע חמרי, ייעוץ והדרכה והשתדלויות בע"פ ובכתב אצל השלטונות לטובתם. משפרצה המלחמה נתמנה מטעם המועצה למען פליטי גרמניה בלונדון לקצין-קישור כלפי ועדת החקירה הממשלתית לבדיקת ענינו של כל פליט ופליט, - ואת העבודה הרבה, נוספת לעומס של תפקידים ציבוריים אחרים שהכבידו והלכו, עשה בהתנדבות. מראשית המלחמה ועד סוף 1941 שירת כרב צבאי בלי מדים לקרוב לאלף חיילים יהודים, שהיו מפוזרים בכ-150 תחנות צבאיות בצפון אירלנד, ויום-יום היה נוסע לאיזה מהמקומות, לבל יישאר אף חייל יהודי אחד ללא קשר אתו. בשנים 1946-1944 נענה להזמנת הממשלה לתת את הטיפול הרוחני לכ-300 יהודים, מהאוכלוסיה האזרחית שפונתה מגיברלטאר לבריטניה, ששוכנו בצפון אירלנד. אחרי המלחמה, כשקמה בעית שיקום ה"עקורים" פתח הרב במסע נרחב בעתונות ובדרשות ובנאומים למען סידור שארית-הפליטה. היהודית בארץ-ישראל, וכשהחריפו היחסים בין הישוב בארץ ובין השלטון המנדטורי, ביקר ב-1947 בארץ ובשיחותיו עם ראשי הסוכנות ועם אנשי השלטון האזרחי והצבאי הבריטי השתדל להפיג את חריפותו של הסכסוך.

 תוך העומס הכבד של העיסוק בצרכי ציבור הקדיש מאמץ מיוחד לעיסוק גם בתורה. צירף לכך גם מצות כיבוד אב ובלווית הערות וביאורים הוציא לאור מהחיבורים התורניים של אביו (גדול בתורה, מוצנע בקהילה קטנה) ב-1923 את הספר "מחזה אברהם" עם הוספות עצמו בשם "לקוטי יעקב" . ב-1957 חיבור גדול של אביו בהלכה בשם "דובב שפתי ישנים", בצירוף ביאורים משלו וקובץ המאמרים התורניים של עצמו, שפורסמו בירחונים, בשם "שארית יעקב" ; ועוד מכין להוצאה קובץ חיבורי אביו על סוגיות וענינים שונים בתלמוד. ב-1931 נענה להזמנת מפעל "תלמוד סונצינו" לתירגום התלמוד כולו לאנגלית, תירגם מסכת סנהדרין עם ביאור, ועל עבודה זו קיבל תואר מ"א מאוניברסיטת בלפאסט. ב-1953 הוציא את התרגום האנגלי עם הקדמה ארוכה וביאור מקיף לספר "מבוא התלמוד" של רבי <persName>צבי הירש חיות</persName> (אבי-אביו של הרב פרופ'<persName> צבי פרץ</persName> <persName>חיות </persName> ז"ל), ועבודתו זו זכתה למהדורה שניה ומתוקנת. כשהוחג ב-1951 חצי היובל לכהונתו בבלפאסט צוינה פרשת חייו ופעלו בהצהרת-הוקרה מיוחדת מאת ראש העיר, וכשפרש מכהונתו ב-1954 הובעה לו הוקרה מאת שלטונות האוניברסיטה, שרי ממשלה, ראשי דתות ומוסדות ואישים חשובים. באותה שנה עלה לארץ והתישב בירושלים. במלאות לו 75 שנה בשנת תשכ"ג הוציא "ספר משלי בדברי חז"ל" עם ביאורו "דברי יעקב". ממשיך באיסוף יתר יצירותיו והכנתן לדפוס, וכן כתב-יד של אביו על נושאים תלמודיים. צאצאיו: <persName>חיים, חנה, מרים, יוסף, ישראל.</persName>

</p></div>
         <div type="bibliogrphy">
            <listBibl>
<bibl>Volume: #14 ,Page: 4472 ,URL: http://www.tidhar.tourolib.org/tidhar/view/14/4472</bibl><bibl>Volume: #14 ,Page: 4473 ,URL: http://www.tidhar.tourolib.org/tidhar/view/14/4473</bibl>
<bibl>Volume: #14 ,Page: 4474 ,URL: http://www.tidhar.tourolib.org/tidhar/view/14/4474</bibl>
            </listBibl>
         </div>
      </body>
  </text>
</TEI>
