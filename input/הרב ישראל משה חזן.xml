<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #11 ,Page: 3839 ,URL: http://www.tidhar.tourolib.org/tidhar/view/11/3839</bibl><bibl>Volume: #11 ,Page: 3840 ,URL: http://www.tidhar.tourolib.org/tidhar/view/11/3840</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב ישראל משה חזן</persName>

</head>
         <div><p> לאביו<persName> אליעזר</persName> נכדו של ר' <persName>יוסף רפאל חזן</persName> , בעל "חקרי-לב".

 נולד ב<placeName>איזמיר</placeName> בשנת תקס"ח (1808).

 כשנת תקע"א (1811) עלה עם אביו לירושלים. שם למד תורה וחונך על ברכו סבו הנ"ל..

 בשנת תר"ב (1842) נבחר כחבר בית-דינו של ר' <persName>יעקב פינצי</persName> . חמש שנים אח"כ, בשנת תר"ז (1847) יצא בשליחות "כולל" ירושלים לערי "פראנקיה''. הוא הונן בכשרונות בלתי שכיחים. היה לו כח של מנהיג ודבר גדול היכול להשפיע נמרצות על הסביבה. ביקר באנגליה, הולנד ואיטליה. מצבה של קהילת רומא העתיקה היה אז בכל רע. התנאים הפוליטיים היו גרועים ביותר. מצבם הכלכלי של היהודים, שהתגוררו בגיטו, היה ירוד וקשה ועשר שנים עברו ולא נבחר רב ראשי לקהילה.

 ר' <persName>שמואל אוטרי</persName> , ראש הקהילה שניהל את עדתו באמונה, הוקסם בראותו אותו והבין כי אישיותו הכבירה תביא לידי שנויים חשובים בקהילה ולהרמת מצבה. מיד הוחלט למנותו כרב הקהילה, וכבוד גדול עשו לו בהכתרתו בקיץ של שנת תר"ז (1847). נשאו נאומים רבים לכבודו והמשורר<persName> יוסף אלמנצי</persName> נשא דברי שירה "למהולל ברוב התשבחות, החכם המפואר כמוהר"ר<persName> ישראל משה חזן</persName> , שליח ירושלים ביום אשר הונף ואשר הורם לרב קהילת רומא הנשגבה".

 עם מינויו החלה תקופה חדשה בחייה של הקהילה. בכשרון רב ובאומנות מפליאה של מנהיג עבד לשם סידורה ; הוא השתדל להשכין שלום בין היריבים והשפעתו היתה ניכרת בכל חייהם של יהודי רומא. שמעו הגיע עד האפיפיור וצורתו החיצונית הנאה ונימוסיו המזרחיים גרמו שכל תושבי העיר, ללא הבדל דת, יתיחסו אליו ברוב כבוד. הוא זכה לדברי שבח מרובים גם בעתונות הכללית שהופיעה באיטליה. לא עברה שנה מיום שבתו ברומא והנה התחוללו המהפכות הידועות. בימים קשים אלה עודד את בני קהילתו המעונים והמיואשים ואימצם לשאת דומם את גורלם. עבודתו המאומצת הזאת גרמה להתרופפות בריאותו. בשנת תרי"ב (1852) התפטר ממשרתו והתעתד לעלות לא"י. בעוברו דרך קורפו הפצירה בו הקהילה לשבת על כסאו של ר' יהודה ביבאס שעלה לחברון והוא נאות להם. שם ישב עד שנת תרי"ז. פעולותיו בקהלה זו היו, למרות חולשתו, כבירות כפעולותיו ברומא. בשנת תרי"ז הוזמן לשבת על כסא הרבנות באלכסנדריה, במקומו של ר' שלמה חזן קרובו, וישב עד סוף שנת תרכ"ב (1862). אז אמר לקיים את נדרו ולעלות לא"י, שגם עוד בהיותו ברומא עצמה התפלל "יואל אלוה להשיב את שבותי על מכון הר ציון" ועלה להתיישב בעיר יפו. בחשון תרכ"ג חלה ונסע, להחליף אוויר, בבירות, אולם לא האריך ימים שם ובוחדש טבת של אותה שנה נפטר שם ונקבר בצידון.

 ספריו נבדלים מספריהם של חכמי הספרדים ב


 תקופתו וניכרת בהם כוחו של יוצר. הוא היה בקי נוסף לידיעותיו המרובות בספרות ישראל בהרבה חכמות ומדעים, שלט בהרבה שפות והצטיין בסגנון יפה ובהיר. לספריו נודעת חשיבות היסטורית מרובה. ספרו "קנאת ציון" חיברו בהיותו באמשטרדם נגד האסיפה הידועה של הרפורמים (נדפס, אמשטרדם תר''ה) ; לאותו סוג שייך הספר "קדושת יום טוב" שבו עמד בפרץ נגד אלה שרצו לבטל את קדושת יו"ט שני של גלויות (ווינה תרט"ו). הוא אהב את שיטת הוויכוח. הספר "נחלה לישראל" נתחבר בצורה כזאת. בספר זה הוא מוכיח כי גם בגלות חייבים העם היהודי לנהוג בענייני הירושות כפי דין-תורה. הספר זכה לדברי שבח של הרבה מחכמי הנוצרים ואף כומרים כתבו את הסכמתם עליו. (נדפס בווינה תרי"א) ; ספרו החשוב ביותר הוא ספר-הוויכוח "שארית הנחלה" (בענין היחס לקבלה) ונחשב לאחת היצירות החשובות בשטח זה. (נא-אמון תרכ"ב) ; "כרך של רומי" הוא אוסף תשובותיו שהשיב בהיותו ברומי (ליוורנו תרל"ו). בשנת תרכ"ד הוציא אוסף חשוב של תשובות הגאונים, הקדים להם הקדמה נאה ואף צירף את הגהותיו לתשובות (ח"א נדפס בליוורנו; ח"ב נשאר בכת"י). בכתב-יד (שאר ספריו ; "נצח ישראל". "חיבור גדול על חכמת הקבלה דרך ויכוח"; "חוקר לב" - שאלות ותשובות שכתב בהיותו בירושלים; "ישמח לב" דרשות שדרש בירושלים ובערי מסעיו.

</p></div>
         <div type="bibliogrphy">
            <listBibl>
<bibl>Volume: #11 ,Page: 3839 ,URL: http://www.tidhar.tourolib.org/tidhar/view/11/3839</bibl><bibl>Volume: #11 ,Page: 3840 ,URL: http://www.tidhar.tourolib.org/tidhar/view/11/3840</bibl>
            </listBibl>
         </div>
      </body>
  </text>
</TEI>
