<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1102 ,URL: http://www.tidhar.tourolib.org/tidhar/view/3/1102</bibl><bibl>Volume: #3 ,Page: 1103 ,URL: http://www.tidhar.tourolib.org/tidhar/view/3/1103</bibl>
<bibl>Volume: #3 ,Page: 1104 ,URL: http://www.tidhar.tourolib.org/tidhar/view/3/1104</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב מאיר אויערבאך מקאליש </persName>

</head>
         <div><p> נולד בעיר דוברי, ליד קאליש, פולין, ר"ח אדר תקע"ה (1815), לאביו הרב<persName> יצחק איציק</persName> (רב בקהלות דוברי, פלוצק ולנצ'יץ, משושלת דורות של רבנים מפורסמים בפולין, מחבר הספר "דברי חיים"). למד תורה בבית אביו ובישיבות והוסמך לרבנות.

 נבחר לרב בעיירה קוואהל, פלך וארשה, ואח"כ בקולו. הדפיס את הספר "דברי חיים" של אביו (שאלות ותשובות וחידושי הלכה) והוסיף עליו הערות וחידושים משלו בציון "אמר בן המחבר", וכך נתפרסם כגדול בתורה ונתקבל לרב ראשי בקאליש.

 בשנת תרי"ט עלה ארצה והתישב בירושלים והביא אתו הון רב, כי עשיר היה. בראשונה התאכסן בבית ר' <persName>יהושע ילין</persName> ואח"כ קנה לו בית בקצה רחוב היהודים ובנהו מחדש בעזרת מחותנו ר' <persName>יעקב קופל</persName> <persName>יעקוביץ </persName> וקרא לו "אהל יעקב" על שם נדבן זה, אך בפי בני ירושלים נקרא הבנין "חצר הרב מקאליש".

 בשנת תר"כ נתמנה לרב ראשי לעדה האשכנזית בירושלים לדרישת הרב <persName>שמואל סלנט</persName> , שהיה הרב הראשי בפועל, אף כי לפי התמנותו היה תוארו הראשון סתם "מורה הוראה", ובהיות ומרוב ענותנותו לא רצה לשאת עליו את התואר רם-המעלה של רב ראשי, רק בדלית ברירה (מחוסר אדם מתאים ורצוי לכל העדה) הסכים לשאת את העול הזה, לכן השתמש בשעת הכושר כשבא הרמ"א מקאליש לשכון כבוד בירושלים, ובו נתאחדו תורה וגדולה במקום אחד, ודרש בתוקף שישחררוהו מתפקידי הרבנות הראשית וימנו למשרה זו את הרב מקאליש. אך למעשה הוסיף הר"ש סלנט לשרת את הצבור כמקודם ויחד עם הרב מקאליש ניהלו שניהם את העדה באהבה ובכבוד ובהבנה הדדית. והרב מקאליש שרת את העדה בלי לקבל משכורת, כי לא היה זקוק לה, ויותר מכן עזר בכספו למוסדות צבור ולנצרכים.

 היה יפה ונהדר גם בחצוניותו, גבה קומה, בעל הדרת פנים, עינים יפות ומאירות. עשה רושם רב במראהו ובהדרת פניו.

 הרב מקאליש פעל במרץ ובהצלחה לשחרור האשכנזים ממרות העדה הספרדית בעניני שחיטה והודות להשפעתו הודיע הראשון-לציון של הספרדים (הרב הראשי היחיד, המוכר על-ידי השלטון) לממשלה הטורקית ולראשי הדת המוסלמית, שגם האשכנזים הם יהודים וגם שחיטתם כשרה למוסלמים, וכך נתאפשר לאשכנזים לסדר להם שחיטה מיוחדת ואטליזים מיוחדים ולמכור את הטריפות למוסלמים. כן פעל רבות לטובת העדה האשכנזית בסידור עניני ה"חלוקה" וליסוד הועד הכללי כנסת ישראל, לביצור התלמוד-תורה וישיבת "עץ חיים" וליסוד ביקור-חולים והיה נשיא כולל וארשה. תמך מכספו בכל דבר צבורי וגם עזר לתלמידי-חכמים נצרכים, ליתומים ולאלמנות. מסביבו התרכזו טובי הצעירים מבני ירושלים בתוכם יואל משה


 סלומון, יוסף ריבלין, יהושע ילין ועוד, שעוררו את יהודי ירושלים לצאת מחומות העיר העתיקה ולהתישב על הקרקע, שהקימו את השכונות החדשות מחוץ לחומה, הוציאו את העתונים הראשונים והיו מבוני פתח-תקוה. השתתף ביסוד שכונת מאה שערים, בתרל"ד, נתן 5650 גרוש לבנין עזרת נשים ו-500 גרוש להקמת הבימה בבית הכנסת "ישועות יעקב" שבשכונה. גם ביסוד שכונות אחרות היה תמיד "החבר הראשון" שמשך אחריו רבים אחרים. בתרל"ד קנה מגרש גדול במרכז ירושלים החדשה ומכר אותו לר'<persName> דוד רייז</persName> , שבנה עליו את החצר הגדולה "בית דוד" והקדיש את הדירות שבה לשיכון לתלמידי-חכמים עניים בחנם (לשלש שנים חליפות לפי הגרלה).

 היה הראשון שיעץ לתלמידיו להתמסר לעבודת האדמה ויחד אתם ייסד את החברה הראשונה לרכישת קרקע ולהתישבות. בשנת תרל"ה נזדמנה להם אפשרות לקנות את חלק אדמת יריחו בערך 4000 דונם שהועמדה למכירה פומבית על ידי השלטונות הטורקיים. בראשותו נוסדה חברת מניות בנות מאה נאפ. כל אחת, לקנות מהממשלה את האדמה ולהתאחז בה. החברה הכילה חמשים חבר מנכבדי ירושלים וכל חבר הכניס חצי מחיר המניות לידו שהתמנה לסוכן החברה, הוא עניין את נדיבי פולין ועשיריה בקניה זו והצליח למשוך לגאולת אדמת יריחו את העשיר הנודע מפולין ר' ליב קושמיראק שנתן כמאה אלף רו"כ למטרה זו.

 הוא ניהל את המשא ומתן ואף הצליח להשיג את שטר המכר, למרות שגם נוצרים ומוסלמים היו בין המתחרים, אך משנודע לשלטונות הטורקיים, כי שטרי המכר רשומים על שמות נתינים זרים ביטלו מיד את הקניה, הוא הצטער מאד על כך, ומאז לא ידע מנוח לגופו ולנפשו, כתוצאה מחברה זו נוסדה בתרל"ח - אחרי שנתיים אם המושבות פתח-תקוה.

 היה מכובד מאד על כל הצבור היהודי בירושלים, כאשכנזים כספרדים, ואף על שרי השלטון והקונסולים. פעם, כשחלה יורש-העצר הרוסי, ערך תפלה מיוחדת להבראתו, ולאחר-זמן, משקם יורש-העצר ממחלתו, בא הקונסול הרוסי אל הרב בכריעה על ברכיו לפניו מסר לו מכתב תודה מאת הצאר כתוב בעצם כתב-ידו בצרוף אלף רובל ששלח לעזרת עניי היהודים בירושלים. גם השר <persName>משה מונטיפיורי</persName> הוקירו מאד ושלח לו כתשורה גביע-כסף לקידוש ועליו כתובת עברית בחרוזים.

 עמד בתוקף על משמר המסורת נגד מתקני הדת ונגד החינוך החילוני. כן נלחם בתוקף נגד היציאה מהארץ, ובצוואתו שכתב בשנת תרל"ז, כשנה לפני מותו, הודיע לנכדו ויורשו בירושלים, שאם יסע לחו"ל יפסיד את זכותו בירושת הבית אשר לו בשכונת מאה שערים.

 חיבר את ספרי "אמרי בינה" חלק ראשון ושני, חידושיו והגהותיו על ספר "דברי חיים" שהדפיס אביו

 על ד' חלקי שלחן ערוך, הגהות לספר "טורי אבן" לגאון בעל "שאגת אריה" בשם "קונטרס אחרון". בכתב-יד: ספרי אמרי בינה חלק שלישי ורביעי, הגהות על הש"ס, משניות והרמב"ם, דרשות לשבתות ולמועדים.

 נפטר בירושלים, ה' אייר תרל"ח.

 אשתו השניה, הענדעל בת הרב מנחם אויערבאך אב"ד דאסטראווע בן הרב חיים בע"ס דברי משפט, יצאה ביום ח' תשרי תרמ"א (יום "שלש עשרה מדות") לבית-העלמין שבהר הזיתים להתפלל על קבר בעלה ועל קברי צדיקים, בלוית נשים מחצרה, ולפי דבריהן חזרו עמהן העירה לפנות ערב ונשים אחרות העידו שראו אותה אח"כ מתהלכת בסמטאות שבקרבת הכותל המערבי, ומאז נעלמו עקבותיה ועל אף כל החיפושים אחריה לא נמצאה עוד לעולם.

 בנו הרב ר' <persName>שלמה</persName> היה רב באוניאבה ובלנצ'יץ, בפולין, ונכדו הרב <persName>מנחם נתן</persName> היה רב ומו"צ בשכונת רוחמה בירושלים, עסקן פעיל, מחבר הספר "אורח נאמן" "זכות אבות" "ענף אבות" ולמעלה מעשרים חיבורים בכתב-יד.

</p></div>
         <div type="bibliogrphy">
            <listBibl>
<bibl>Volume: #3 ,Page: 1102 ,URL: http://www.tidhar.tourolib.org/tidhar/view/3/1102</bibl><bibl>Volume: #3 ,Page: 1103 ,URL: http://www.tidhar.tourolib.org/tidhar/view/3/1103</bibl>
<bibl>Volume: #3 ,Page: 1104 ,URL: http://www.tidhar.tourolib.org/tidhar/view/3/1104</bibl>
            </listBibl>
         </div>
      </body>
  </text>
</TEI>
