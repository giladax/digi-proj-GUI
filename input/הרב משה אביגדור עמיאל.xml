<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 200 ,URL: http://www.tidhar.tourolib.org/tidhar/view/1/200</bibl><bibl>Volume: #1 ,Page: 201 ,URL: http://www.tidhar.tourolib.org/tidhar/view/1/201</bibl>
<bibl>Volume: #1 ,Page: 202 ,URL: http://www.tidhar.tourolib.org/tidhar/view/1/202</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב משה אביגדור עמיאל</persName>

</head>
         <div><p> נולד בעיירה פורוז'ובה, ליד גרודנה, י"ב ניסן תרמ"ב (1882), לאביו ר' <persName>יעקב יוסף</persName> , סוחר בן-תורה. למד בחדר ובישיבה קטנה בעירו ואח"כ בישיבת טלז (בה נתקבל לכתה גבוהה בהרבה מכפי גילו ונתפרסם כעיליו' אצל הגאונים ר' <persName>אליעזער גורדון</persName> , ר' <persName>שמעון שקאפ</persName> ור' <persName>יוסף ליב בלוך,</persName> למד בווילנה בקיבוץ של הגאון ר' <persName>חיים עוזר גרודזנסקי</persName> ובביתמדרשו של הגאון ר' <persName>חיים סולובייצ'יק</persName> בבריסק. הוסמך לרבנות על-ידי גאוני דווינסק ר' <persName>מאיר שמחה הכהן</persName> ור' <persName>יוסף רוזין </persName> ("הגאון הרוגאצ'ובי") וע"י עוד גדולי ישראל בווילנה, קובנה, סלובודקה ועוד. שימש ברבנות בשנות תרס"ה-תרע"ג בשווינציאן ליד וילנה (היה מועמד לרב בפטרבורג, אך לא נבחר בגלל גילו הצעיר), ומתרע"ג עד תר"פ בגראייבו. נתפרסם כגדול בתורה ואיש מרץ ומעשה בהנהגת העדה ודרשותיו הצטיינו בעמקות, ברחבות מעוף ובברק רעיונות

 מקוריים. הצטרף עוד מגיל צעיר לתנועת "המזרחי". בשנת תר"פ השתתף בתור ציר בועידה העולמית של "המזרחי" באמסטרדם ובתור אורח בועידות הארציות של תנועה זו בהולנד ובבלגיה. הוא עשה על המסובים בועידות האלה רושם חזק וכתוצאה מזה נבחר לרב באנטוורפן, שם כיהן עד שנת תרצ"ו. התמסר לשכלול הקהלת ושרותיה ומוסדותיה, יסד בי"ס "תחכמוני" לבנים ולבנות, ת"ת וישיבה, הפעיל את אנשי עדתו לבנין בתי-כנסת, מקוה מודרני ומושב זקנים ולהקמת מוסדות צדקה וחסד ועזר ליסוד קהלות ושרותים דתיים-צבוריים בשאר ערי בלגיה.

 השתתף באופן פעיל בתנועה הציונית כאחד מראשי "המזרחי" והיה ציר בקונגרסים הציוניים 13 -19. בתרצ"ג ביקר בארץ ובתרצ"ו נבחר לרב ראשי בתל-אביב.

 כאן מילא את כל התפקידים הרבים המוטלים על רב ראשי בקהלה הגדולה שבארץ, רבת הגוונים, השרותים והסמכויות, כמפקח על שרותי הדת של הקהלה, שופט ראשי בענינים שבסמכות הרבנות לפי החוק, ממריץ ומפעיל לעזרת עסקני המוסדות הרבים לעניני תורה וחסד, דורש ברבים בבית הכנסת הגדול ובשאר בתי-הכנסת, מיצג את עניני הדת והקהלה בפני השלטונות, עשה תעמולה קבועה למען שמירת השבת

 והכשרות ותמיכה במוסדות-תורה ובלימודי תורה, המשיך להשתתף בפעולות התנועה הציונית ו"המזרחי", שקד על שיפורו וחיזוקו של החינוך הדתי והתורני. ארגן כתות-המשך ל"ישיבת תל-אביב" שיסד קודמו, הרב<persName> שלמה אהרנסון</persName> ז"ל, וקרא להן בשם מיוחד, "ישיבת הישוב החדש", שקד בהתמסרות לספק את צרכי הישיבה וכלכלת תלמידיה, ומהתרומות שאסף המציא גם לכמה מוסדות-תורה אחרים וכלל אותם במסגרת אחת בשם "רשת החינוך התלמודי" וארגן ועד להחזקת ה"רשת".

 בשיעוריו בכתה הגבוהה של ישיבתו ובהרצאותיו לפני רבנים ולומדי-תורה פיתח את שיטת ההגיון התלמודי שקיבל מרבותיו והניח את יסודותיה בכתב בספרים שפרסם בשמות "דרכי משה - דרך הקודש" בשני חלקים (תרפ"ב - תרפ"ה), "דרכי משה - דרכי


 הקנינים", גם הוא בשני חלקים (תרפ"ח-תרצ"א), ו"מדות לחקר ההלכה" בשני חלקים (תרצ"ט-תש"ב) וחלק שלישי בכתב-יד. בדרוש ובמחשבה הדתית חיבר את הספרים "דרשות אל עמי" בשלשה חלקים (הוציאו באנטוורפן, יצא בארבע מהדורות וחלקו הופיע אף בתרגום אנגלי), "הגיונות אל עמי" בשני חלקים (אחד באנטוורפן ואחד בת"א), ו"לנבוכי התקופה", קובץ מאמרים לשאלות הזמן מתוך תפיסה דתית ואישית (ת"א, תש"ג); וכן את החוברות "היסודות, האידיאולוגיים של המזרחי", "הצדק הסוציאלי והצדק המשפטי והמוסר שלנו", "הבעיות הרוחניות בציונות", "שבת מלכתא" ו"עם סגולה". כן יזם את מפעל "כינוס סופרים" לריכוז דברי מפרשי-התלמוד הגדולים שבכל הדורות בסדרת-ספרים אחת לפי סדר מסכתות הש"ס. לעזרת רבנים ולומדי תורה עולי הגולה יזם את המפעל "עזרת תורה" ליד המועצה הדתית של קהלת ת"א.

 נפטר ערב פסח תש"ה ונקבר בנחלת-יצחק ליד ת"א.

</p></div>
         <div type="bibliogrphy">
            <listBibl>
<bibl>Volume: #1 ,Page: 200 ,URL: http://www.tidhar.tourolib.org/tidhar/view/1/200</bibl><bibl>Volume: #1 ,Page: 201 ,URL: http://www.tidhar.tourolib.org/tidhar/view/1/201</bibl>
<bibl>Volume: #1 ,Page: 202 ,URL: http://www.tidhar.tourolib.org/tidhar/view/1/202</bibl>
            </listBibl>
         </div>
      </body>
  </text>
</TEI>
