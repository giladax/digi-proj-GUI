<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #17 ,Page: 5082 ,URL: http://www.tidhar.tourolib.org/tidhar/view/17/5082</bibl><bibl>Volume: #17 ,Page: 5083 ,URL: http://www.tidhar.tourolib.org/tidhar/view/17/5083</bibl>
<bibl>Volume: #17 ,Page: 5084 ,URL: http://www.tidhar.tourolib.org/tidhar/view/17/5084</bibl>
<bibl>Volume: #17 ,Page: 5085 ,URL: http://www.tidhar.tourolib.org/tidhar/view/17/5085</bibl>
<bibl>Volume: #17 ,Page: 5086 ,URL: http://www.tidhar.tourolib.org/tidhar/view/17/5086</bibl>
<bibl>Volume: #17 ,Page: 5087 ,URL: http://www.tidhar.tourolib.org/tidhar/view/17/5087</bibl>
<bibl>Volume: #17 ,Page: 5088 ,URL: http://www.tidhar.tourolib.org/tidhar/view/17/5088</bibl>
<bibl>Volume: #17 ,Page: 5089 ,URL: http://www.tidhar.tourolib.org/tidhar/view/17/5089</bibl>
<bibl>Volume: #17 ,Page: 5090 ,URL: http://www.tidhar.tourolib.org/tidhar/view/17/5090</bibl>
<bibl>Volume: #17 ,Page: 5091 ,URL: http://www.tidhar.tourolib.org/tidhar/view/17/5091</bibl>
<bibl>Volume: #17 ,Page: 5092 ,URL: http://www.tidhar.tourolib.org/tidhar/view/17/5092</bibl>
<bibl>Volume: #17 ,Page: 5093 ,URL: http://www.tidhar.tourolib.org/tidhar/view/17/5093</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב צבי הירש קאלישר</persName>

</head>
         <div><p> (הראשון לראשונים)

 נולד בעיירה ליסא (נקראה פעם "לישנו", גליל פוזן, מעבר לגבול פולוניה של רוסיה, בתחום פרוסיא. עיירה זו היתה מרכז לימוד התלמוד) ביום י"ב בניסן תקנ"ה (1.4.1795).

 לאביו ר' שלמה, שנולד בליסא בשנת 1768, עבר לטהורן ונפטר שם בשנת 1840. מוצאו מר'<persName> מאיר</persName> <persName>קרמניצר</persName> , שנולד בערך בשנת 1638 בקרמניץ וברח בימי גזרות ת"ח (1648) לקאליש, ושם נפטר. קרמניץ - עיר בווהלין (אז בפולין). מוצאו של ר' מאיר קרמניצר מר' <persName>מרדכי יפה</persName> . בעל "הלבושים" (ב-1530 נולד בפראג ונפטר בשנת 1612 בפוזנא) לפי יחוס המשפחה, מנתה את יחוסה עד המהר"ל מפרג שהיה מיוחס ל"בית דוד" ומוצאם מהעיר קאליש). ולאמו (של הרב <persName>צבי הירש) רחל.</persName>

 את חינוכו בילדותו - תחילה בחדר ואחר כך אצל דודו הגאון הראב"ד, ר' <persName>יהודה ליב קאלישר</persName> (בעל "יד חזקה"). למד תורה מפי ראש הישיבה המפורסמת בליסא, הרב <persName>יעקב מליסא</persName> מגדולי הרבנים שבדור, בעל הספר "חוות דעת", ואחר כך נסע לפוזנא והיה תלמידו של הרב<persName> עקיבא אייגר</persName> . התעמק גם בספרות הפילוסופיה והקבלה. הוא היה בקי ב

 ספרי הפילוסופים העברים של ימי הביניים וקרא גם את ספרי הפילוסופים החדשים כמו<persName> דיקארט</persName> (קארטזיוס),<persName> שפינוזה, משה מנדלסון וקאנט.</persName>

 בשנת תר"ג (1843) פירסם בדפוס קונטרס בשם "אבן בוחן", ביאור על סימן פ"ט משו"ע "חושן משפט". הקונטרס הזה הוא דוגמא מספרו הגדול שעמד להוציא - ראה להלן.

 פרי שקידתו על התלמוד ומפרשיו הם חידושיו על "חושן משפט" בשם "מאזנים למשפט" (שני חלקים: נדפס בקרוטושין בתרט"ז וחלקה השני נדפס בקניגסברג באותה שנה. השם "מאזנים למשפט" בגימטריא :<persName> צבי הירש</persName> , על שמו).


 הספר הזה הוא פירוש ל<persName>"חושן משפט</persName> " וכולל ביאור כתב על כל דין ודין מני חוק ומשפט בדת תורתנו הקדושה לברר וללבן דברי ראשונים ואחרונים לאמיתה של תורה וגם פסקי דינים להלכה (החלק השלישי של "מאזנים למשפט" (חושן משפט) נשאר בכתב יד.

 מצוייד בידיעות רבות בפילוסופיה יצא להשלים בינה ובין האמונה. פרי הגיונותיו אלה, הוא ספרו "אמונה ישרה" (חלק א' הופיע בשנת 1843, וחלק ב' בשנת 1870).

 הוא מתווכח עם <persName>אפלטון</persName> ועם <persName>אריסטו</persName> , עם <persName>קאנט</persName> ועם <persName>שפינוזה</persName> והוא דוחה את דעותיהם. הוא הסתמך לפעמים בדברי ר' <persName>משה מנדלסון</persName> , שקרא לו "האדם הגדול, נזר החכמים". הוא מסתייע בעיקר בפילוסופים העבריים של ימי הביניים, הרמב"ם והרמב"ן. הקבלה היתה קרובה יותר ללבו מאשר הפילוסופיה, כי הקבלה "לא ילבטון ההולכים באורחותיה".

 בספרו "אמונה ישרה" (חלק א' הופיע בשנת 1843 וחלק ב' בשנת 1870) רצה לתת בסגנון קל מחקר, שיכלול "כל ישרת אמונה עפ"י התורה והפילוסופיה". כדי שרבים יוכלו לקרוא אותו, רצה שספרו ישמש "כלי קרב נגד מפירי דת". מלבד הספר הזה, הכולל את השקפותיו על התורה, הפילוסופיה והקבלה, פירסם ההל משנת ת"ר (1840) ועד סוף ימיו מאמרים לרוב על בעיות אלה בקבצים ואחר כך בעתונות העברית.

 גם ביאור "איוב ורוב דברי קהלת'', בתוכן הספר "פתח הדעת" (שלושה פרקים); מאמר "סולם הדעת" (חמישה פרקים); מאמר "מעלת היחיד" (ששה פרקים) ; מאמר "חידוש העולם" (ששה פרקים); מאמר "מעלת השגחה" (ששה פרקים); מאמר "מעלת הנפש" (י"ד פרקים). בסוף : "מעלת תם וישר", ביאורי מקרא.

 היה הראשון מהרבנים בימים ההם ש"העיז" להכריז ולהתריע כי דווקא "מציון תבוא גאולת ישראל, וכי דרושים צעדים טבעיים כדי לקרב את הגאולה הזאת".

 היה גאון תלמודי. מחבר ספרים בפלפול הלכה "מאזנים למשפט". ובמחקר ובפילוסופיה את ספר "הברית" על התורה. בשנת תרל"ג (1873) הופיע בוורשה ביאורו על "חמישה חומשי תורה" שבו תרגום אשכנזי ושני פירושים עבריים: "ספר הברית"

 (פירוש הענין) ו"ביאור המלות".

 היה כותב הערות גאוניות למשנה ולגמרה ולכל ארבעת חלקי "שולחן ערוך''.

 יחד עם זה היה שקוע ראשו ורובו בעבודת בנין א"י ותחיית עם ישראל על אדמתו.

 שלושה היו נושאי התקופה הראשונה, שהחלה בשנת השלושים למאה שעברה, וכל אלה היו רבנים, גדולי תורה דווקא : <persName>הרב צבי הירש קאלישר; הרב</persName> <persName>אליהו גוטמכר והרב יהודה בן שלמה אקלעי</persName> זצ"ל.

 נשא לאשה את <persName>גיטל.</persName> וקבע את מושבו בטהורן. אשתו פתחה בית מסחר קטן, ניהלה אותו בעצמה ושבו כלכלה את בעלה ואחר כך את ילדיהם. ויש ליחס הרבה מגדולתו של הרב <persName>קאלישר לאשתו</persName> , שהצטיינה כאשת חיל אמיתית וששאפה בכל מאמצי כוחותיה שבעלה הרב יהגה בתורה יומם ולילה. ומכאן הוא גדולתו ומכאן הדרתו.

 ואין כל פלא, איפוא, שהצעות-רבנות רבות הובאו לפניו מכל עבר. כל עיר ועיר בגרמניה חמדה אותו לרב עליה. מכתבי בקשה הריצו אליו רבים, אבל הוא לא רצה בשום אופן להיות "משרת הקהל" ולעשות את התורה קרדום לחפור בה. דחה את כל ההצעות שהוגשו לפניו לעיון ואיוה למושב לו את עיר מולדת אשתו, טהורן. אפשר משום שכאן היה בידו להמשיך את השתלמותו העצמית בלי כל מפריע, באשר חריצות אשתו, אשר ניהלה את כלכלת הבית בטוב טעם ודעת, הספיקה לו אפשרות להגות ולחשוב על דבר רעיונות אשר התרוצצו במוחו וטרם יכשלו. כאן יכול היה ליחד לו פינה שאיננה שקטה לשקול וישוב הדעת, למען יהיה מוכן ומזומן ומלומד לקרב לעת מצוא...

 הקהלה העברית בטהורן בהכירה בערך האיש הדגול היושב בקרבה מינתה אותו לרב עליה, וכאן, כמובן, לא יכול היה לעמוד בפני הפצרות ידידיו. הוא גם חשב שמשרתו זו, אשר תכון לו בתנאים ידועים, לא תגזול ממנו הרבה זמן. משרת רבנות זו קיבל בעודו צעיר לימים, ושימש בה כחמישים שנה. ולא נהנה מקהלתו אף בשרוך נעל... הרבה הפצירו בו בני עירו שיקוב שכרו, אך הוא באחת: כך הוטל עלי מן השמים, לא להנות מן התורה אף כחוט השערה. ובכלל היו כל עבודותיו הרבות, הן ציבוריות והן ספרותיות, שלא על מנת לקבל פרס.

 זמן רב התפרנס בצמצום רב. היה זמן שעסקי המסחר, שטיפלה בהם רעיתו, נדלדלו - והוא נשא בדומיה. בשום אופן לא רצה להנות מן התורה הנאה


 גשמית. הוא חשש שהנאה זו תעכיר את הנאתו הרוחנית...

 גדולות פעל על שדה הפצת התורה בעירו בפרט ובכל הסביבה בכלל. בנועם השפעתו משך אליו המון תלמידי חכמים שומעי לקחו. השפעתו היתה כבירה. הירבה לעשות נפשות וקירב את לבם של רבים לאביהם שבשמים, מטהורן יצאה תורתו לכל תפוצות ישראל.

 הוא השקיע את כל מעינותיו בעשית צדקה וחסד. כל ימיו היה עמוס בעבודות רבות לטובת הכלל. אדיבותו, לבו הטוב ונפשו העדינה הפליאו את הבריות. צנוע היה במעשיו ומקבל את פני כל איש בסבר פנים יפות. דואג למצבו של כל איש נענה ומר נפש.

 דאג להטבת מצב אחיו בארצות פזוריהם, וביחוד לאלה היושבים בא"י. מבעלי הדין הרבים אשר צבעו על דלתותיו השכם והערב, וכשרצו לשלם לו, ביקשם לנדב לטובת ישוב ארץ-ישראל, ורשם את הסכומים לזכרון בפנקס הפתוח, שהיה מונח לנגד עיניו תמיד.

 עבודתו הענקית לטובת "חברת ארץ-ישראל נושבת" או "ישוב ארץ-ישראל", שבה השקיע את עצמו, גופו ובשרו, נפשו ונשמתו, ושבה קשר את שמו לעולמי עד. על ידי פעולה זו, שהוא, בעיקר, היה ממציאה, משכללה, מטפחה ומנהלה, העלה <persName>קאלישר</persName> למרומים ונחשב בפי כל כראש וכראשון לתקופה חדשה בחיי עמנו: ממנו פנה וממנה תקע יתד לתנועת "חיבת ציון", זו שהביאתנו עד התגשמות רעיון התחיה, זו שבקפיצה נחשונית דלגה על דורות רבים וחזרה למקורה הראשון.

 מלחמתו המרה במתבוללים לכל גוניהם, וביחוד ברבנים ה"מתרברבים המטיפים לתיקונים בדת ומואסים בתקוותינו אשר נתנו בלבנו נביאנו וחוזינו". הוא רואה בעיני רוחו במעשי ההתבוללות הריסה גמורה ביסודות הלאומיים. הוא הרגיש הרגשה עמוקה שהגוף הלאומי הולך ומתדלדל. הוא גם הבין שבכל הוויכוחים עם איש המדע <persName>ד"ר גיגר </persName> וסיעתו וכל המחאות נגד המתכחשים הם ללא הועיל, דרושים, על כן,<persName> מעשים כבירים</persName> שיטפחו על פניהם.

 התענין בשאלת היהודים הפלשים, שהעסיקה כמה מחכמי גרמניה בגלל פעולתם הנמרצת של "המיסיונרים" בין הפלשים. כתב אל הרב <persName>עזריאל הילדס</persName> <persName>היימר</persName> בשנת תרכ"ה (1865) ועורר אותו לעסוק בבעיה זו. הציע לו שלא לחכות עד שיתארגנו ועדים בכל עיר ועיר להצלתם של הפלשים מידי המיסיו

 נרים. הציע לו לפנות לעשירי ישראל ולענין אותם בבעיה הזאת. ובכסף שיתרמו, לשלוח מיד שני אנשים מתאימים לחבש ללמדם תורת ישראל על מנת להחזירם לחיק היהדות.

 מחוץ לתעמולתו ברוסיה לישוב א"י החל בהתכתבות עם עשירי היהודים בעולם ועם רבנים בעלי השפעה בארצות שונות. הוא בא לידי הכרה, שהגאולה דורשת הכנות אחרות, לא רק מצוות בגלות, אלא של עבודה מעשית בא"י. לממתינים לגאולה נתן משל: "לחולה שבא אל הרופא, ואמר לו הרופא: הריני נותן לך רפואה בדוקה ומנוסה, וצריך אתה להתרפא בה במשך אלף שנים, - אפשר - הוסיף ואמר - שאחרי אלף שנים היה החולה מתרפא ושב לאיתנו, אבל מי יחיה אלף שנה ?"

 שאיפותיו והשקפותיו - בהם ביאר את רעיונו המרכזי, חזון לבו, ה"אני מאמין" שלו, על יסוד הכרתו כי הגאולה המשיחית תבוא באמצעות תהליך אטי. כיצד הגיע אליו, בן-דור המעבר הזה, למדן יהודי-פולני עיקרי, שהעבר בהמר התקופות והמדינות מעולם הישן לעולם החדש, ראה את החורבן הרוחני מסביב לו.

 במשך הימים הלך והשתחרר מה"רבנות", והקדיש את עצמו לעבודה בשביל הגאולה באמצעים שהיו בידו, ומה היה בידו ? רק עט-סופרים ; כתב לעתון "המגיד", כתב לא"י - שם התנגד לו הרב <persName>מאיר</persName> <persName>אויערבאך </persName> (גאון מפורסם, לפנים אב"ד בקאליש, בעל "אמרי בינה" שעלה לירושלים בשנת תרע"ט (1959) והביא עמו הון רב. השתתף ביסוד שכונת "מאה שערים" בירושלים. היה הראשון שיעץ לתלמידיו להתמסר לעבודת האדמה. גאל 4000 דונם ביריחו. (ראה את הערך שלו בכרך שלישי, בעמודים 10031004) שהרגיש בחידושו של דבר, ולא רצה בו.

<persName>קאלישר</persName> כתב אל<persName> סיר משה מונטיפיורי,</persName> אל "חברת כל ישראל חברים", אל<persName> בנימין כרמיה </persName> (סופר צרפתי ידוע, שהתעניין בישוב א"י, בעיקר בבית-הספר "מקוה ישראל"), אל <persName>אלברט כהן</persName> . השפיע על הסופרים<persName> משה הס</persName> (הנ"ל), על <persName>הירש צבי גרץ</persName> (היסטוריון), נתן הערה עצומה וזירוז גדול <persName>לקרל נטר</persName> לייסד את בית-הספר החקלאי "מקוה ישראל" (1864-65) ועל פי יוזמתו של קאלישר נרכשו "מקוה ישראל" ואדמות במוצא ליד ירושלים (ע"י משפחת יהודה מעירק).

 קרל נטר (ראה כרך א', עמוד 288) הזמין את קאלישר לבוא לארץ ולשמש כרב ב"מקוה ישראל".


 הרב<persName> קאלישר</persName> התכונן לנסיעה בשנת תרל"ב. דאג קודם כל לחתן את בתו. כתב לכל ידידיו ובישר להם על נסיעתו. אולם לפתע נתעורר עיכוב מצד בריאותו, והרופא אסר עליו את הטילטול באניה.

 עוד בשנת תק"צ (1830) נקר רעיון זה במוחו ולא עזבהו עד הרגע האחרון, מאז התחיל חושב על דבר יסוד "ישוב עברי בארץ-ישראל", על דבר הגאולה העתידה, על רעיונותיה והוצאתה לפועל. את הגות לבו ברעיונותיו אלה הביע בספר מיוחד בשם "דרישת ציון". אך לפני זה הציע את נצני רעיונותיו בכמה וכמה מכתבים שכתב למורו הרב <persName>עקיבא אייגר</persName> , לחתנו של (אייגר) הרב <persName>משה סופר</persName> (ה"חתם סופר") ולעוד גדולי הדור. הוא ידע את גודל האחריות שבדבר, אבל הרגיש שמהפכה גמורה מתהווה בנפשו. הוא הכיר וידע שברעיון הזה יש משום הריסה במחשבות הרגילות והמקובלות. הוא, הגאון, העמקן, זך השכל, המתרומם מעל סביבתו - ובמוחו מתרוצצים חידושים וגילויים שבעיני רבים, המון העם, ובינו גם רבנים ומלומדים, יראו לדברים מוזרים וחסרי טעם. מכל זה ידע - אבל <persName>אחרת לא יכול</persName> ...

 בי''ב אלול תקצ"ו כתב מכתב גדול לשר ר' <persName>אשר</persName> <persName>אנשיל רוטשילד</persName> שבו ביאר בקיצור נמרץ את דעותיו על הגאולה העתידה, שתמציתה כלולה בספרו "דרישת ציון" שנתפרסם אחר כך. והוא מסיים: "ועתה מה מאד מחוייב כל איש ישר לעורר את רוחו ולבבו, אולי יהיה בכוחו לפעול מה בדבר הגדול הזה ולתת עוז לאלהים ושכינת עוזו ולזכות כל ישראל להיות אם הבנים שמחה. הלא כל נפשו וכל מאודו וכל רכושו וממונו של איש ישראל כאפס ואין לחשוב לו נגד ישועת אלהים ועמו ישראל ושיבת ציון -". במכתבו הוא חותם: "תלמידו של הגאון הגדול ה חסיד המפורסם רשככה"ג מו"ה <persName>עקיבא אייגר</persName> אבד"ק פוזנא".

 מכתב כעין זה שלח לשר <persName>משה מונטיפיורי</persName> (ח' חשון תקמ"ה - ע"ז אב תרמ"ה). <persName>מונטיפיורי</persName> השיב לו שהרעיון לקח את לבו ו"לבו תמים עמו", ולכשיהיה בא"י יתבונן בדבר ויעשה נסיון: יקנה אדמה ויושיב עליה עניים מבני-ישראל. הוא גם קיים את הבטחתו זו ועמד לצדו של הרב<persName> קאלישר</persName> והיה מידידיו הקרובים ביותר כל הימים. בהשפעת הרב <persName>קאלישר</persName> קנה מונטיפיורי שטח קרקע בסביבות העיר <persName>יפו</persName> (תל-אביב לא היתה קיימת). עד היום הוא נקרא על שמו של השר<persName> מונטיפיורי</persName> . והוא הפרדס הראשון שנקנה בא"י (כיום בנויה במקום הפרדס שכונת

 מונטיפיורי, מול השכונה הגרמנית "שרונה", כיום "הקריה").

 בשנת תרי"ז (1857) נסע<persName> מונטיפיורי</persName> לא"י, לשים עינו על הדברים המועילים אשר בא"י, ובעיקר להשיג דבר המלך (פורמן) שלטון אשר ינתן ליהודים הרשות לעבוד את האדמה בכל מקום חפצם, ומצד שני, לעורר את לב האחים בא"י לעבודת אדמה ולנטוע בהם, בשממות ולבנות הנהרסות (ראה דברי הרב קאלישר ב"המגיד", גליון י"ד, י"ג אדר תרי"ז (9.3.1857).

 באותו הזמן היה להרב <persName>קאלישר</persName> ויכוח עצום, חילופי מכתבים ופלפולים, עם הרב ר' <persName>נתן אדלר</persName> (1803-1890) אבד"ק לונדון, וגם הלה הושפע מדבריו ו"הסכים לעצתו בזה".

 וקשה היה באמת לכל מתוכחיו הרבים לדחותו ולהזיזו זיו כל שהוא מרעיונו שנמסר לו בכל רמ"ח אבריו ושס"ה גידיו. כי משנכנס לענין, לא נח ולא שקט עד שהוציא כאור צדקתו. הוא הסתייע מכל הספרים, וביחוד מכתבי הקודש (לרוב מספר ישעיה) ומאמרי חז"ל. והוא ידע גם ממה להסתייע. הוא באחת: צריך להרחיק את היהודים מן העצלות ומהבטלה ולהרגילם לעבודה גופנית. אחרת לא תפס. כך צריך להיות. ועל זה היה לו המון ראיות והוכחות ומופתים שאי-אפשר היה כלל להכחישם.

 אחדים התלהבו לרגלי הרעיון הזה ואחדים הביטו בעין רעה על השקפה "מוזרה" זו. רבני אשכנז (גרמניה) התנגדו. הם ראו ברעיון זה כעין סתירה ל"השקפת" היהדות, הרואה את הגאולה העתידה בצורת "עני ורוכב על החמור". וכשהתחיל לכתוב לא"י ולברר את הרעיון באה התנגדות גמורה גם משם, וביחוד מצד תושבי ירושלים, ובראשם הרב <persName>מאיר אויערבאך</persName> ; בעל "אמרי בינה", לפני אבד"ק קאליש. התנגדות זו מצד א"י עצמה היתה מטעם אחר. קשה היה לאלה "לתפוס" ברגע הראשון את החידוש. וחששו, ומעט בצדק, שיש כאן ירידה לתוך הרגלי חייהם... <persName>רעיון זה עלול היה בתחילתו להזיק</persName> <persName>במקצת לעניני התמיכות בא"י - מחו"ל.</persName>

 אבל הרב <persName>קאלישר</persName> לא נואש. הוא נלחם בחרף נפש. ווכוחיו לא שבו ריקם. עשה נפשות רבות. לרעיונו. זה שעמד בראשונה בהתנגדות - התקרב באחרונה. בן המודים לו היה גם רבו הרב<persName> עקיבא</persName> <persName>איגר</persName> זצ"ל, רבן של כל בני הגולה. לאט-לאט השלימו אתו גם רבני גרמניה. עלה בידו למשוך לרעיונו


 גם את החכמים: פרופ' <persName>היינריך גרץ</persName> והסוציאליסט <persName>משה הס</persName> . השפעתו עליהם היתה גדולה.

 בשנת תר"כ (1860) שלח מכתב להרב, שר ונגיד ששמו הולך בקצווי ארץ מו"ה <persName>אברהם (אלברט) כהן</persName> בפריס, בצירוף ספרו "אמונה ישרה". מסביר לו את רעיונו, שרבו הרב <persName>עקיבא אייגר</persName> הסכים עמו, עורר את השר מונטיפיורי, שגם הוא אישר שלבו תמים עם רעיונו וכן הסכים לרעיונו הרב<persName> נתן אדלר </persName> מלונדון. הוא מבאר להרב כהן את עיקרי שיטתו: א. "סיבת הגאולה תהיה ע"י שתעשה א"י (על ידי חסד מלכי אירופה הישרים החסידים) לארץ נושבת מבני ישראל". ב. "כי מעט-מעט תצמח קרן ישועה". ג. "טוב הצפון להעוסקים בישוב א"י". ד. "שראשית הישועה יהיה ע"י מלכי אומות ושרי ישראל". אחרי שהוא מבאר לו את ארבעת סעיפיו הוא מסיים: "ועתה אדוני, עיני הכלל עליך, בל יחריש ובל ישקוט, וידבר גם על לב השר הגדול<persName> רוטשילד</persName> , כי פעולת צדקתו יעשה פרי בכל יושבי תבל וצדקה תהיה לו לזכות נחלה בלי מצרים ולרב טוב הצפון עין לא ראתה וכו'. טוב בעיני אדוני לפקדני להיות שליח לו במצוה הלזו בדבר הגדול הזה, או ליסע לארץ הקדושה לשים עין פקוחה על כל אשר יעשה שמה בזה.

 על המכתב ענה לו הרב<persName> כהן</persName> : "דברי אשר דברתי בקול רם באספת חברתנו היו לדבר זה". הוא הושפע מאד מדברי הרב <persName>קאלישר</persName> , והשפעה זו נמשכת עד הרגע האחרון.

 רבנים רבים ענו שמסכימים לתוכניתו.

 כתב גם מכתב להחכם בא"י (הרב הראשי) מירושלים ר'<persName> חיים דוד חזן</persName> ס"ט. בין השאר הוא כותב לו: עוד יקנו בתים, שדות וכרמים ומעתה קומו השכם, שרי צבאות ישראל, חזק ונתחזק בעד ערי אלקינו. גאולה תתנו לארץ. אל תראו ואל תחתו כי ה' עמנו. הסכימו גם הרב <persName>ישראל סלנטר,</persName> ר'<persName> משה</persName> <persName>גידמן</persName> מוינה ועוד רבים מגדולי ישראל וגאוניו.

 באמצע הקיץ של שנת תר"כ (1860) ניגש לפעולות מעשיות, להוציא לפועל את תוכניתו שעובדה בשיקול דעת רב כל כך. קרא לטהורן מועצה קטנה של יחידי סגולה, גדולי גרמניה ורבניה, והתייעצו על דבר ראשית הפעולות בגישום התוכנית שלפניהם. לישיבה הזאת הזמין גם את הצדיק הרב <persName>אליהו גוטמכר </persName> ושיתף אותו בעבודה הענקית הזאת. ומאז היה מתייעץ איתו בכל השאלות הנוגעות לישוב א"י ולהתייעצות זו היה ערך מיוחד.

 במועצה הזאת הניחו את אבן הפינה ל"תנועת חיבת ציון", שלתוכה נכנסו המון יהודים יראים ושלמים מיהודי גרמניה ובמשך הזמן הקיפה ארצות רבות.

 באותה המועצה הוחלט: למשוך אל הרעיון את לב גדולי האומה, שלהם השפעה ישירה על עשירי העם, ולייסד "חברה לישוב ארץ-ישראל", שבה ישתתפו כל בני שדרות העם. וכאן עמדה השאלה: מי יקח עליו את כל הטורח הזה, לדבר עם גדולי ישראל, הרחוקים מרעיונות כאלה תכלית רחוק ושקשה להשפיע עליהם בסתם אמרים ? הרב <persName>קאלישר</persName> קיבל על עצמו לנהל את כל המשא והמתן הזה. עבודה זו, הדורשת מאמצים כבירים, לא הפחידוהו. הסתלק מכל הענינים והטרדות, הפרטיים והציבוריים, והשקיע את עצמו, ראשו ורובו בענין החברה האמורה. הוא שם לילות כימים וכתב המון מכתבים אל הרבנים הגאונים המפורסמים ביותר שבכל העולם ולאנשי השם. במכתבום אלה השתדל לנטוע בקרבם אהבה לא"י. הוא האמין אמונה עמוקה באהבת עם ישראל לארצו. נסע לערים רבות להפיץ את הרעיון של ישוב א"י והשפעתו היתה גדולה מאד. השפיע עליהם שכדאי הוא שיתמכו ממשית לישוב א"י.

 בשנת תרכ"א (1861) ייסד הד"ר<persName> חיים לוריא</persName> בעיר פרנקפורט, על נהר אודר, את "החברה הראשונה לישוב א"י". מובן שהרב<persName> קאלישר</persName> נעשה מיד לאחד מראשי מנהליה. הוא ראה אות ממרום, סימן שרעיונו הולך ומתקרב לאתחלתא דמעשים. התחיל לנהל לטובתה תעמולה נמרצה. הד"ר<persName> לוריא</persName> התאונן בפני הרב <persName>קאלישר</persName> , על חוסר ספרות תעמולתית, הנחוצה מאד. וזה המריץ את הרב <persName>קאלישר</persName> בשנת תשכ"ד והוציא לאור את ספרו המפורסם "דרישת ציון" כנ"ל. הוא קרא לספר בשם "אמונה ישרה" חלק שלישי.

 אחרי כל התעמולה וההצלחה הופיע <persName>ד"ר ליהמן</persName> , עורך העתון "איזראליט" במאינץ בהוצאת דיבה על א"י. הם השתדלו לרפות את ידי העוסקים בישוב א"י, להפחידם ולאיים עליהם. הם הציגו לנגד עיניהם את א"י כדחליל ממש. נפוצו שמועות על גבי שמועות : בא"י אין בטחון בדרכים, החיים והרכוש הם בחזקת סכנה, הערביים והבידואים הפראים מפילים חיתתם על כל יושבי הארץ. לדברים האלה נעשה פרסום הגון. סופרים שכורים עשו את מלאכתם קרדום לחפור בה וידעו לתת מקום לדבריהם גם ב"דג'ואיש כרוניקל" וב"טיימס" בלונדון. ומכיוון שלא


 יכלו לנגוע באופן ישר בכבודו של הרב<persName> קאלישר</persName> , ירו חציהם בחברה שהוא היה מנהלה, וביחוד נגד "חברת כל ישראל" בצרפת, שהחלה להראות אז את פעולותיה ושהרב<persName> קאלישר</persName> נכנס אתה במשא ומתן ידוע.

 הרב <persName>קאלישר</persName> יצא מזויין נגד מוציאי דיבת הארץ רעה בהמון ראיות והוכחות המכחישות את הידיעות המאיימות האלה. בהרבה עתונים הפיצן, עשה פרסום רב לדבריו. תשובותיו שהכילו בתוכן כלי מלחמה נאותים וקולעים אל המטרה השפיעו הרבה והרסו את דעות המתנגדים. הן היו כעין השלמה לספרו, שהדו לא נשכח עד היום.

 מסירות נפשו לעניני החברה הפרנקפורטית היתה ראוייה להערצה מיוחדת. בחברה זו הוא ראה חזות הכל. בהיותו בראשית שנת תרכ"ג (1863) בקניגסברג, נתאספו רבנים רבים מרוסיה ועוד ערים והטיף בפניהם על דבר הצעתו. הנאספים נתרשמו מאד מדבריו, וביחוד הרב <persName>ישראל סלנטר,</persName> רבה של קובנה. זה הבטיח לרב<persName> קאלישר</persName> שבשובו לקובנה יתקן תקנה, שכל שוכר דירה ומשכירה יתנו אחוז אחד מדמי השכירה לטובת החברה "ישוב ארץ-ישראל". וכן הבטיחו שאר הרבנים. בכסף שנקבץ יזרעו שדות ויטעו כרמים וכו'.

 הרב <persName>קאלישר</persName> לא הסתפק רק בנסיעותיו הוא, אלא גם שלח איש אחד מילידי ירושלים שהיה מתגורר אז בברלין, ר' <persName>אברהם ליכט</persName> , והטיל עליו את התפקיד של תעמלן ("אגיטטור"): שיסע בערי גרמניה ויטיף על רעיון א"י. ר' <persName>אברהם ליכט</persName> היה תלמיד חכם ובעל כשרונות דברניים וחונך במידה גדולה של אהבת ישראל וארצו. צעד זה היה מוצלח ורצוי מאד. ר' <persName>ליכט</persName> אסף בזמן קצר יותר מארבע מאות חברים, ואלה לא רק שהסכימו לרעיון החברה, אלא גם עזרו להתפתחותו ולהתפשטותו בכל מאמצי כוחותיהם, להלכה ולמעשה. בין שאר האנשים שנספחו לחברה: ד"ר <persName>יחיאל מיכל זקס</persName> חברו של <persName>צונץ</persName> , רב ומטיף בברלין. הד"ר זקס היה אחד מגדולי הסופרים והמלומדים והמטיפים המפורסמים ביותר בימים ההם. הוא היה גם יהודי לאומי נלהב.

 בסוף סיון תרכ"ד (1864) נערכה אספה מכוננת בברלין של החברה החדשה העתידה להווצר. החברה נקראה בשם: "הוועד המרכזי לישוב א"י". למקום מושבו של הוועד המרכזי נבחר באופן רשמי העיר ברלין.

 נקבעו תקנות למרכז:

 א. "תכלית החברה היא: לקנות שדות ונחלות בארץ הקדושה ולתרום לעובדי אדמה מבני ישראל לעבדם ולשמרם".

 ב. "כל איש ואיש, אשר ירים מנדבת כספו סך ב' ר"ט לשנה (לכל הפחות) או כל איש, אשר יתן מתנתו לחברה סך חמישים (לכל הפחות) ר"ט חבר הוא לחברה".

 ג. "מקום מושב החברה הוא ברלין העיר, מקום שם תמצא גם "האגודה הכללית" (צענטראל קאמיטע). ואלה הם בעלי האגודה ההיא: 1) ראש המדברים ; 2) איש ממלא מקומו; 3) סופר ומזכיר; 4) סגן אוצר הכסף, מונה וחושב (קאנטראלער). לפי צורך השעה יש לאל יד האגודה להוסיף עליהם עוד איזה חברים עד ארבעה במספר''.

 ד. "'האגודה הכללית', אשר רק לפי שעה היא תשים עין לעת-עתה לאסוף כסף הנדבות והמתנות ולתת משטר למו (פערוואלטונג). והיה ביום אשר ירב הכסף ועלה לסך חמישים אלף ר"ט, אז תקרא 'האגודה' לכל חברי החברה לאספה כללית למען ישכילו כולם על הדבר לשית עצות ולאזן ולתקן תקנות נאמנות, אשר יהיו ליסוד למפעלות החברה לימים הבאים".

 ה. "למען הקל על החברה לבוא עד המטרה הנאמנה ידאגו בעלי החברה לייסד בכל הערים הגדולות בפרייסען וכן בכל שאר הערים הגדולות "אגודות ראשיות" (הויפט קאמיטעס) ועליהם ישאו עינם ולבם האגודות הפרטיות (ספעציאל קאמיטעס)".

 ו. "שם החברה בלשון אשכנז יהיה: 'דאס צענטראל קאמיטע דעס פעראיינס פיר קאלאניזירונג פאלעסטינאס דורך יידישע לאנדבויער' ('הוועד המרכזי של החברה לישוב ארץ-ישראל על ידי איכרים עובדי אדמה מבני ישראל')".

 כמו כן הוחלט: להציב על יד הוועד המרכזי "יד ושם לזכרון הרב ד"ר<persName> יחיאל מיכל זקס </persName> ז"ל אשר נכסף זה כמה לראות את החברה על תלה ודבריו לא נפלו ארצה".

 העתון "המגיד" ועורכו ר'<persName> דוד גורדון</persName> עודדו ועשו תעמולה רבה וקבועה לרעיונו של הרב<persName> קאלישר,</persName> רעיון ישוב א"י, העתון השתדל תמיד להיות מהמתונים בדין. הוא דן על כל דבר בשיקול דעת רב.

 עוד בשנת הששים (תר"כ = 1860) שנת יסוד "חברת כל ישראל חברים", לא נח הרב<persName> קאלישר</persName> להטות את החברה הזאת לצדו, וביחוד כשהיה אדולף כרמיה (22 אפריל 1796 - 9 פברואר 1880) לנשיאה.


 בהרצאות שונות ובמכתבים, שהריץ אל מנהיגיה תכופות, הסביר והוכיח להם שאין לפניהם תעודה נשגבה יותר מאשר הגשמת הרעיון של ישוב ארץישראל בפועל. לפי דעתו, אין דבר מתאים יותר לשם החברה מאשר לדאוג לישוב ארץ אבותינו. "חברת כל ישראל חברים" צריכה ומחוייבת למלא את משאלות כל ישראל, שאינן מתבטאות אלא כשאיפה המסתורית מצד העם לצור מחצבתו. ואם אותה ההכרה לא באה לידי ביטוי, אין זה אלא מפני סבל הדורות, שהקהה את ההרגשה המקורית, טמטם את ההכרה הלאומית, ואין אנו חשים יותר ואיננו מרגישים כלל את הכאב הלאומי.

<persName>אדולף כרמיה</persName> הושפע מאד מהדברים הללו, שיצאו מלב טהור ומסור לקדשי האומה, והוא גם הבטיח לשמור את הדבר בלבו שמירה מעולה. מאותו יום שהרב <persName>קאלישר</persName> נעשה "מקורב" לאנשי החברה וביחוד משעת השתדלותו לטובת יהודיתושבי העיר<persName> שבץ</persName> שבמדינת סרביה שבשנת תרכ"ה (1865) סבלו רדיפות וגזרות קשות וחייהם היו תלויים להם מנגד, הפקר ממש. שדה הפרעות האיומות היתה בעיקר בעיר שבץ. יסורי תושביה עלו למעלה ראש. את רב העיר הרגו. זעקת יושביה הגיע גם לאזני מנהיגי "חברת כל ישראל חברים" בפריס, ואלה החליטו שאין דרך אחרת לפניהם אלא יציאה מן הארץ. מנהיגי החברה השתדלו אצל השולטן התורכי ופעלו עליו שיאות לתת מקום מנוחה לגולי שבץ. הרעיון הלאומי שנזרע בעמל רב ע"י הרב <persName>קאלישר</persName> , הביא את יהודי שבץ שידרשו נחלות שדה וכרם בא"י, ואז יסכימו לעזוב את ארץ מולדתם. אבל בשום אופן לא יסכימו לעזוב את ארץ מולדתם, זאת אומרת לא יסכימו לצאת מגלות אחת ולהכנס בתוך גלות שנייה בחו"ל. והם ראו את מקום מפלטם אלא אך ורק בארץ ישראל. הרב קאלישר השתדל להוציא לפועל את בקשתם, שראה בה אצבע אלהים. לשמחתו לא היתה גבול. אך כל השתדלויותיו, שעלו לו ביגיעות רבות לא נשאו פרי, כי "חברת כל ישראל חברים" פחדה לבוא גם הפעם לפני השולטן התורכי בהצעה שנייה.

 בסוף שנת 1866 השתתף הרב <persName>קאלישר</persName> באספת ראשי "חברת כל ישראל חברים" שנערכה בברלין, ובהזדמנות זו השתמש בדבר ישוב א"י. בפרטי-כל של האספה הזאת נאמר בין השאר: הרב <persName>צבי הירש</persName> <persName>קאלישר</persName> מעיר טהורן, ראש "חברת ישוב ארץ-ישראל", מציע לפני החברה לחבר את "חברת ישוב

 ארץ-ישראל", שהוא עומד בראשה, עם "חברת כל ישראל חברים", והוא מתחייב למסור ל"חברת כל ישראל חברים" סך של 12,000 פראנק, בתנאי, כי תתחייב מצדה להגשים במעשה את מטרת "חברת ישוב ארץ-ישראל", כלומר, לייסד מושבות לעבודת האדמה לבני ישראל בארץ הקדושה. בעלי החברה מסכימים להצעתו של הרב <persName>קאלישר</persName> להשתתף בענין ישוב ארץ-ישראל רק לאחר שיוסיפו לה על הסכום הרשום למעלה, וטעמה ונימוקה אתה. כי בסך מועט שכזה אין להתחיל בענין נכבד כישוב ארץ-ישראל. גם הסכימה כי עד העת שיתרבה להיות ראוי להתחיל בדבר, תשתמש בסכום זה להרחבת עבודת האדמה בין היהודים בארץ הקדושה. אם על ידי נתינת פרסום בסך קצוב לצעירים מבני ישראל, אשר יעסקו בעבודת האדמה בארץ-ישראל או באופן אחר.

 ומובן שהערצה זו לישוב א"י מצד "חברת כל ישראל חברים", שהיתה רחוקה לגמרי מההבנה לעניני היהדות, לרוחה ולשאיפותיה, באה אך ורק על ידי ההתעוררות הרבה שקמה בארצות רבות לטובת הרעיון של ישוב ארץ-ישראל בזכות פעולותיהם הגדולות של הרב<persName> קאלישר</persName> וחבריו. פעולות אלו השפיעו הרבה על החברה בפריס ומנהיגיה והביאם לידי התעניינות מרובה והפניית תשומת לבם לעניני הישוב בארץ-ישראל. דעת הציבור, שהוכשרה על ידי מעשיו של הרב <persName>קאלישר</persName> , העמידה את "חברת כל ישראל חברים" לפני עובדה קיימת, שאי אפשר להתייחס אליה בקרירות או בדחיה בעלמא. ביחוד גדלה הערצתם של מנהיגי "חברת כל ישראל חברים" למנהיג החברה של "ישוב ארץ-ישראל" הרב <persName>צבי</persName> <persName>הירש קאלישר</persName> . הם ראו בו את המנהיג האמיתי, המסור בכל נימי נשמתו לרעיונו ולעבודתו. ויחסחיבה. ועל ידי השפעתו זו ניגשה "חברת כל ישראל חברים" לעבודת ההתישבות בארץ-ישראל".

 משנת תרכ"ו (1866) ביחוד, מתחילה "חברת כל ישראל חברים" להתענין ברעיון ישוב ארץ-ישראל. ותוכנית ההתישבות בארץ הקדושה נעשה לאחד הסעיפים העיקריים שבתוכנית שלה. גם<persName> קרל נטר</persName> (מייסד בית-הספר החקלאי "מקוה ישראל", ראה לעיל), השפיע הרבה מרוח א"י על החברה, ולמרות זה, שכל כוונתו של <persName>אדולף כרמיה </persName> וכל השגות המנהיגים היו מופנות לכיוון אחר לגמרי, עזר <persName>קרל נטר</persName> להרב קאלישר בהשפעה מוסרית על חבריו לטובת הענינים של חברת "ישוב ארץ-ישראל".

 בשנת תרכ"ח (1868) שלח את בנו<persName> וולף</persName> לא"י כדי


 לראות במקום אם אדמת א"י פוריה וגם אם הדבר שתושבי א"י הם אנשי "החלוקה", ואם יסכימו להפסיק לקבל חלוקה ולעבור להתישבות ולעבוד בחקלאות. הבן מצא מספר די הגון של צעירים המסכימים לעבודת האדמה. הבן ערך תוכנית ותקנות של מושבה יהודית ליד ירושלים, לפי שיטת השותפות בקיבוץ שבימינו: סעיף 6 דורש "כל איש או משפחה המתקבלים למושבה חייבים למסור להנהלה את כל רכושם, את הכסף שבידם ויקבלו שובר-קבלה שירשם בפנקס". ובסעיף 8 "אין להשאיר בשום אופן בידי המתיישבים כסף, אלא הוא ישאר בידי הנהלת המושבה, כי הכסף הוא מקור וראשית של כל חטא כמו קנאה, מחלוקת, תאוות בצע וכו'. יש להכניס מדריכים חקלאיים שידריכו את המתיישבים. התוכנית מקיפה את כל זכויותיהם וחובותיהם של חבר המושבה.

 הרב<persName> יקיר אשטרוג גירון </persName> מאדרינופול שהיה החכם באשי (הרב הראשי) בקושטא (תורכיה) שהרבה לעשות לטובת היהודים בימי שלטון השולטן <persName>עבד-אל-עזיז,</persName> היה מקובל ודעתו נשמעה אצלו ובחוגי הממשלה התורכית. לעת זקנתו התפטר ממשרתו והעתיק את מושבו לירושלים. בידי הרב <persName>קאלישר</persName> עלה לרכשו לרעיון והשפיע עליו להכנס בעבי העבודה לישוב ארץ-ישראל. עמד בראש ועדה של חשובי העיר ירושלים, שמטרתם היתה קניית קרקעות לשם יסוד מושבות יהודים. הרב קאלישר פרסם כרוז בעתונים בחו"ל שבו הוא מעודד ומעורר את בני ישראל שירבו בתרומות לעזור לוועד בירושלים לרכוש את הקרקעות. עתון "המגיד" עזר לו בתעמולה ותרומות זרמו. הנדיב <persName>קלונימוס זאב ויסוצקי</persName> ממוסקבה היה הראשון ששלח את תרומתו להרב <persName>גירון</persName> לירושלים. באותו זמן קיבל הרב קאלישר מכתב מהעיר ניקרסט ברומניה, שמאה בעלי בתים מוכנים תיכף לעלות לא"י, ולא בידים ריקות, כל אחד מהם יכניס תיכף 500 פרנק. ומצד שני קיבל מירושלים מכתב שהם עומדים לרכוש חלקת אדמה ראוייה סמוך ליפו במחיר ארבעת אלפים ר"ט. 2000 ר"ט ישלמו תיכף והשאר לאחר זמן.

 בשורות גיל אלה עוררו את הרב <persName>קאלישר</persName> לחיים חדשים. הוא עורר את כל החברות לישוב א"י בגרמניה להתאחד בשעה זו, שעת תעמולה עולמית, בכדי שישיגו כספים הנחוצים לקניות. והכספים נאספו. בשטח שנרכש ע"י יפו במחיר זול היו 20 בתים בנויים ושדות. הקניה שנעשתה ובתשלום ששולם,

 ראה בה הרב קאלישר מעין אתחלתא דגאולת הרעיון והגשמתו.

 לא רק הענינים האידיאולוגיים, אלא גם הדברים המעשיים היו מועמסים על שכמו. בלעדיו אין כלום. ובכל עמלו הרב והתאמצותו הכבירה באיסוף הכספים, לא הרגיש כל ליאות ועייפות. אצלו היה גם עבודה זו שמחת-מצוה, עבודת מקדש-מעט. ובשעה כזו של יצירה נתגלה בזקן חביב זה טמפרמנט של אחד שנתחדשו ימיו ושבו אליו ימי עלומיו כקדם.

 השתוקק לנסוע לא"י ולראותה, אבל הרופא הזהירו שהוא יותר מדי חלש ולא יוכל לעבור את הנסיעה בים ודחה את נסיעתו לזמן אחר. מצד שני ענה לו ידידו הצדיק הרב אברהם מטכשיכנוב שהתייעץ עמו בדבר הנסיעה, שלא יסע, כי זקוקים לך כאן בגולה. נשאר בגולה ולא זכה לה.

 מהכסף אשר רכש מהתרומות, רכש שטח של 200 דונם אדמה על יד "קבר רחל אמנו" (בדרך ירושליםחברון) ע"י בנו ר'<persName> יהודה ליב</persName> בעזרת העסקנים הירושלמים ר'<persName> זליג הויזדורף ור' מרדכי יפה</persName> , והקדיש מחציתו ל"עדת הספרדים" ומחציתו לחברת "עזרת נדחים", במטרה שיבנו על השטח בתים.

 כתב מאמרים ומכתבים רבים בעתונות: "המגיד", "הלבנון", "אורינט" (בו פירסם בכעס עצור ובמרירות מיוחדת הסתער על המתקן הקיצוני <persName>הולדהיים</persName> , שהציע לבטל את השבת והמילה) ועוד.

 הספר "רומא וירושלים" שנכתב ע"י<persName> משה הס</persName> נכתב אחרי שהושפע מרעיונותיו של הרב <persName>קאלישר</persName> . <persName>והס</persName> מזכירו בהערצה.

 נתגלה לא רק כמתרגם ופרשן התורה, אלא גם כבלשן מעמיק.

 היה גם מוהל אומן, וכל ימיו קיים מצוה זו שלא על מנת לקבל פרס. היה נוסע לקהלות הסמוכות למול ילדי ישראל.

 טען גם לחידוש הקרבנות במקום המקדש, ועמד על כך בקשרי ויכוח עם רבו הרב <persName>עקיבא איגר</persName> ועם הרב<persName> משה סופר</persName> (בעל "חתם סופר"). ה"חתם סופר" מצא שבנוגע לצד ההלכה אין כל עיכוב בדבר. אלא הוא דחה את הרעיון היות והממשלה התורכית השולטת בא"י לא תרשה ליהודים להקריב קרבנות על הר הבית, המקום שבו נמצא מסגד עומר הקדוש למוסלמים.

 ספריו (חלק מהם נזכר לעיל, וספרים שנכתבו עליו) "אמונה ישרה" (חלק ראשון. מחקר עיוני כולל דרכי הפילוסופיה... במופתים.. ונלווה להם הבנת


 מקראות ומאמרים (גם חלק שני - מחקר עיוני בטעם היצירה) גם ביאור ספר איוב ורוב דברי קהלת. חברו: הרב <persName>צבי הירש קאלישר.</persName>

 חוברת א': קראטאשון, <persName>דב בער מאנאש</persName> , תר"ג 155 + 50 עמודים).

 חוברת ב': טהארן, ק. דאמבראווסקי, תר"ל (204 עמודים).

 "אמונה ישרה" (חלק שלישי, נקרא דרישת ציון וחברת ארץ נושבת... מאת <persName>צבי הירש קאלישר</persName> , ליד דפוס צבי הירש פעטצאלל, תרכ"ג); "מאזנים למשפט" (ומשנה אחרונה על חושן משפט, כרך א' וכרך ב', ביאור רחב, עד סוף סימן מ"ב. כל אלה חוברו ע"י <persName>צבי הירש קאלישר. קאניגסברג.</persName> א. דאמטער, תרט"ו); "הגדה של פסח" עם ביאור יציאת מצרים. ווארשא, תרכ"ד); ספר "אבן בוחן" על שולחן ערוך - חושן משפט (סימן ס"ט, והוא חלק המורם מן המחברת "מאזנים למשפט"... וממנו... כור הבחינה על מהות המחברת כולו, קראטאשין, דפוס ד.ב. מאנאש, תר"ג) ; "תנ"ך, תורה" - חמשה חומשי תורה (עם תרגום אונקלוס ופירוש רש"י... ושני פירושים... ספר הברית עה"ת והשני ביאור המלות. ווארשא, תרל"ג-תרל"ה); "דרישת ציון" (לחברת ארץ נושבת, ונלווה עמו ספר "ראשון לציון" אשר הוסיף המחבר הן בראיות והן בפלפולו. נדפס פעם אחת ולגודל התועלת. הרב<persName> קאלישר</persName> נתן רשיון להוצאה שניה עם ההוספות והתקשר עם דבריהם בתוספות מרובות - מאת <persName>נתן פרידלנד</persName> , טהארן, דפוס ק. דאמבראווסקי, תרכ"ו); "דרישת ציון" (ללציון אשר הוסיף המחבר, עם ההוספות ראשון-לציון חברת ישוב ארץ-ישראל) ונלוו עמו ספר ראשון ע"י הרב <persName>נתן פרידלנד</persName> . קונטרס הרב <persName>צבי</persName> מו"מ של הלכה, לשלושה עניניו: א. אם אפשר להקריב קרבנות, בזה"ז; ב. אם אפשר לכוון מקום המזבח; ג. שו"ת מענין גידולי הר הבית אם המה מיותרים... מאת הרב צבי פסח פרנק (ועוד קונטרס "סמיכות זקנים" על דבר שאלת הסמיכה בזה"ז, מאת המו"ל<persName> יעקב</persName> <persName>יוסף דזימיסטראוויסקי</persName> . אחרי 3 שנים תרגמו את הספר לגרמנית על ידי ד"ר <persName>פלפר</persName> , רב בטשרניקו; "דרישת ציון" - מבוא והערות מאת ד"ר <persName>ישראל</persName> <persName>קלויזנר</persName> (הוצאה ב' מתוקנת, ירושלים, מוסד הרב קוק, תשכ"ד) ; ספר "מאמר תורה מן השמים" (יצא לאור מאת מחזיקי הדת בווארשה, ועם הוספות ותיקונים מאת הרב שלמה <persName>האלפערין</persName> . הובא לדפוס ע"י ר'<persName> משה ליפשיץ</persName> ,<persName> בוורשה</persName> , בילגור"א, דפוס נ. נ.

<persName>קראנענבערג, תרע"ג);</persName> מפר "פתח הדעת" (יצא לאור מאת מחזיקי הדת בוורשה ועם הוספות ותיקונים מאת הרב <persName>שלמה האלפערין,</persName> וורשה, 1913. בדפוס סטראוטיפ הופיע אותו הספר, שנת ההוצאה המקורית. גם אלו דברי שלמה, תרע"א); "שלום ירושלים" (הוספות חדשות לספר "דרישת ציון" והמקדש לזכרו של הרב קאלישר, מאת הגאון החסיד ר' <persName>אלי גוט</persName> <persName>מאכר</persName> (מעתיק רב תוכן אמריו ומקראהו - מכתב מאליהו, טהרן, דפוס ד. צאמבראווסקי, תרכ"ז); "יהודה בן שלמה חי אלקלעי ורבי צבי הירש קאלישר (מבחר כתביהם, תש"ג); בשנת תש"ה ספר נוסף כנ"ל; ספר "דרישת ציון" (לחברת ישוב א"י, נדפס פעם שלישית ע"י ר' <persName>שמואל צבי וועלטסמאן</persName> . וורשה, דפוס בוימריטטער, תרנ"ט); "אגרות הרב צבי הירש קאלישר" עם מבוא והערות, ירושלים תרצ"ז. בראש השער: ח.כ. <persName>יצחק ורפל</persName> (רפאל). הדפסה מיוחדת מקובץ "אזכרה"); "קול אביבי הרועים", חמוש"ד, מאת<persName> אליהו גוטמאכר, צבי הירש קאלישר</persName> (בדבר ישוב א"י) ; "מגדולי החסידות" מאת <persName>אברהם יצחק</persName> <persName>ברומברג </persName> (ירושלים, המכון לחסידות, תש"ט. ספר י"ז הגאון רבי צבי הירש קאלישר); "הרב צבי הירש קאלישר" (מבוא מאת הרב י.ל. הכהן פישמן, ירושלים, תרפ"ח - מאת <persName>יצחק גור-אריה)</persName> ; "הרב צבי הירש קאלישר" וישוב ארץ-ישראל מאת ד"ר <persName>ישראל קלויזנר </persName> (ירושלים, תשי"ז).

 כל הכתבים והאגרות והמכתבים שלו שלח אחיו הרב<persName> יהודה ליב קאלישר</persName> זצ"ל לירושלים. בתוך הכתבים האלה היה גם ספר מיוחד על "מסכת חולין". הרב יהודה ליב מימון (פישמן) חקר בירושלים. להוודע, למי נשלחו הכתבים הללו ולא הצליח לגלות.

 נפטר בטהורן, גליל פוזנאן (גרמניה), ה' בחשון תרל"ה (16.10.1874).

 נולדו לו ששה בנים וחמש בנות :

<persName>הבנים:</persName> ר' <persName>יהודה ליב</persName> (היה למדן והמשיך בפעולות אביו למען "ישוב ארץ-ישראל" היה פעיל גם בימי "חיבת ציון");<persName> משה </persName> (מוריץ) ;<persName> יעקב; דוד</persName> ; <persName>זאב וואלף</persName> (נשלח לא"י ע"י אביו. השתקע בירושלים. היו לו 4 ילדים. בתוכן בן אחד. קיים עד היום בירושלים, בית דפוס של משפחה זו, נמצא בשכונת "מאה שערים) ; ד"ר<persName> אלפרד</persName> .

<persName>הבנות:</persName> אשת <persName>מירצי גרינברג </persName> (גרו בפרוסניץ. בסוף ימיו עזר על יד הר'<persName> משה מישקובסקי</persName> בבית אוצר הספרים על יד בית הכנסת בוורשה);

 אשת <persName>ראדיור</persName> ;<persName> מלכה </persName> (האנכן) אשת


<persName>פאלק רייזנר</persName> (גרו בברסלאו), משפחת <persName>רייזנר </persName> היו גרים ברמת-גן); אשת <persName> פרבר</persName> ( גרו בברסלאו);

 אשת ד"ר <persName>שיינין.</persName>

 בשום מקור לא מצאתי שמות 4 הבנות והבעלים. גם בני המשפחה - נינים - לא זוכרים את השמות. שמות הבנים ושמות המשפחה של הבנות קבלתי מד"ר ישראל קלויזנר.

 חמישים שנה אחרי פטירתו, פירסם <persName>נחום סוקולוב</persName> (ראה כרך ו', עמוד 2677) מאמר בשבועון "העולם", גליון נ"א, כ"ב כסלו תרפ"ה, בשם "רבי צבי הירש קאלישר". מדבר בהתלהבות ובחום מיוחד כאיש המכיר את ערך הנפטר: הרי זיו איקונין של זקן תלמיד חכם, אב"ד מתנדב, מחבר חיבורים וגביר לאחיו, מעין ר'<persName> מתתיהו שטרשון </persName> בווינה - קלסתר פניו, שראוי לקבוע לו מקום בכותל המזרח של היכל, הכבוד אשר לנו. ואם אנו נוסיף עוד את המלים "ראשון לציון", שתגי יפעה וזוהר - דיינו.

 ומי יחקור לפלאי הטבע ?! ומי פילל שחדר עבודה קטן באחד הרחובות בטהורן ישמש כמבצר ומגדל עופל לדורי דורות ויעמוד בפני כל הנחשולים והרוחות הרעות!

 ומי יבין לחקר ההשגחה ?! בתוך סביבת מתבוללים, מתבוללים למחצה, לשליש ולרביע, בתור אטמוספירה של "רבנים" מתרברבים המטיפים <persName>לטמיעה</persName> <persName>לאומית שבעקבותיה תקונים בדת וטמיעה דתית </persName> ובימי דלדול רוחני גדול וטשטוש הרגשת ישראל סבא גדל האיש, הגאון - הצדיק - הפילוסוף - הממציא הגדול, שהכניס תוכן לחיים וצר להם צורה כה נהדרה ונפלאה.

 ועד שלא שקעה שמשה של מערב אירופה זרחה שמשו של גאון הרוח והמעש. קם המושיע לאובדים ולנדחים.

 שלושה היו נושאי התקופה הראשונה לחיבת ציון - אמרנו במבואינו. אולם כ"ראשון לראשונים" ינון שמו של רבי "צבי הירש קאלישר" לעד בתוכנו.

 במעשיו הנצחיים נעשה לנצח. אישיות - כל בה.

 ב"הצפירה", גליון ס"ט, ח' ניסן תרנ"ה (1895), כותב <persName>פאביוס מיזעם</persName> מלייפציג מאמר בשם: "הציבי ציונים": ביום מנוחה (שבת הגדול הבעל"ט) תמלאנה מאה שנים ליום הולדת "הראשון לציון", הרב הגאון המפורסם ונודע ביהודה, רב <persName>צבי הירש קאלי</persName> <persName>שר</persName> זצ"ל.

 "האיש היקר הגדול והדגול מרבבה הזה, היה הראש והראשון, אשר עוד בשנת תק"צ (1830),<persName> הרה</persName>

 והגה<persName> את הרעיון הנעלה, והקדיש לזה מבחר ימיו</persName> <persName>וכוחותיו עד יומו האחרון, לעשות התחלה ע"י הת</persName> <persName>ייסדות קולוניות (מושבות) בארץ-ישראל. הוא היה</persName> <persName>הראשון לראשונים</persName> , אשר החזיק ברעיון הנשגב, לזרוע ולנטוע ולעבוד את האדמה ביגיע כפים, ולהחיות ולכלכל בכבוד ונחת רוח את נפשות משפחתם בארץ אבותיהם.

 "ומחזה נפלא הוא באמת, איש המופת הזה בדורו, הגאון התלמודי והירא והחרד לדבר ה', וכצדיק גמור רק באמונתו וקדושתו ופרישתו הי כל ימיו, לא חת ולא זע מחמת כל <persName>המתנגדים</persName> ממפלגות שונות (החרדים מהרבנים, והמשכילים והחסידים ובעלי החלוקה בא"י) וישא נס-ציונה<persName> ודגלו עליו אהבה ליסוד</persName> <persName>המעלה</persName> ולמצוא מקום מנוס ומפלט לכל נדחי ישראל בשלום ירושלים, ע"י הכנות כל האמצעים והמכשירין, המפנים <persName>דרך ישר ונבון! - זכרון לה הצבו ל</persName> <persName>חמדת ישראל</persName> קדוש הוא לכל יודעיו ומוקיריו מאז: וחובה קדושה, ביהוד לכל חובבי ציון,<persName> לעשות אזכרה</persName> <persName>לנשמת הגאון הגדול</persName> הזה בשבת הבעל"ט, למלאת מאה שנים ליום הולדת<persName> המעש הראשון והפועל בצדק</persName> לטובת ישוב א"י וליסוד המעלה.

 בקשר עם ארכיונו של הרב קאלישר לא נשתמר ברובו הגדול. ר' <persName>שמואל צבי ולטסמן </persName> מקאליש שחקר ודרש בענין עזבונו, מוסר, שארגזים שלמים של כתבים, רשימות, מכתבים והעתקות נשרפו בזמן מלחמת העולם הראשונה. חלק קטן נשתמר על ידי ר' <persName>חיים יוסף יפה </persName> (המטיף הידוע של "חובבי ציון", שנודע בכינוי "המגיד מוועקשנה"), שקיבל אותו מבנו של הרב <persName>יהודה ליב קאלישר </persName> ומשפ"ה. ר' ח.י. יפה לא הוציא את הכתבים מידיו לאחר שלא הדפיס את הספר "דרישת ציון". בשנת תרנ"ה (1895) רצה הסופר<persName> אברהם משה לונץ </persName> (ראה כרך ראשון, עמוד 46) להדפיס ב"לוח ארץ-ישראל" את תולדות הרב <persName>קאלישר,</persName> למלאות מאה שנה להולדתו, ופנה אל הרב <persName>י.ל. קאלישר</persName> בבקשה לשלוח לו כתבים וזכרונות על אביו. ר'<persName> י.ל. קאלישר</persName> שלח<persName> ללונץ</persName> זכרונות וידיעות מחיי אביו אבל החומר לא הספיק ללונץ. ב"לוח ארץ-ישראל" לשנת תרנ"ו, ירושלים תרנ"ה, פנה לונץ בקריאה לשלוח לו מכתבים וזכרונות על הרב קאלישר, אולם לא קיבל את החומר הדרוש ומוכרח היה להסתפק בחומר הקלוש שקיבל לכתיבת תולדות הרב<persName> קאלישר</persName> . ר'<persName> י.ל. קאלישר</persName> פנה בשנת תרנ"ז (1897) אל ר'<persName> חיים יוסף יפה</persName> הנ"ל, שישלח את מכתבי הרב <persName>קאלישר</persName> שהיו בידו, אל <persName>א.מ. לונץ</persName> ל


 ירושלים, כדי שיוכל לפרסמם ב"לוח ארץ-ישראל" שלו לשנה הבאה. ר'<persName> ח.י. יפה </persName> הבטיח לשלוח את המכתבים אל <persName>לונץ</persName> , אבל לא שלח. כתבי היד מארכיון הרב<persName> קאלישר </persName> נשארו בידי ר' <persName>ר.י. יפה</persName> , שעלה אח"כ לארץ-ישראל והביא אותם ארצה. ממנו קיבל אותם חתנו המורה <persName>אריה ליב הלוי הורביץ</persName> שעלה מקובנה ועבד כמורה בעקרון (ראה כרך ראשון, עמוד 446). בנו <persName>שאר-ישוב</persName> מסר את ארכיוני אביו וסבו ל"ברית ראשונים" בתל-אביב ואגודה זאת מסרה את הארכיונים לארכיון הציוני המרכזי בירושלים.

 בספרו של ד"ר <persName>ישראל קלויזנר</persName> "דרישת שלום" - הרב צבי הירש קלישר - מבוא והערות (הוצאת מוסד הרב קוק, ירושלים, תשכ"ד) מובאים אגרות ומאמרים שונים שנשמרו. כן פרסם בספרו ציונים ביבליוגרפיים ועוד.

 על שמו ולזכרונו נקרא הקיבוץ "טירת צבי". וכן נקרא בתל-אביב רחוב על שמו.

 רצוי מאד שמדינת ישראל תעביר בעתיד<persName> את</persName> <persName>עצמותיו לארץ בטכס ממלכתי</persName> . הוא היה <persName>הראשון</persName> <persName>לראשונים</persName> שהרה והגה את הרעיון של ישוב ארץישראל ופעל רבות לעורר את היהדות ברוסיה, בגרמניה, בצרפת ועוד לפעול למען ארצנו.

</p></div>
         <div type="bibliogrphy">
            <listBibl>
<bibl>Volume: #17 ,Page: 5082 ,URL: http://www.tidhar.tourolib.org/tidhar/view/17/5082</bibl><bibl>Volume: #17 ,Page: 5083 ,URL: http://www.tidhar.tourolib.org/tidhar/view/17/5083</bibl>
<bibl>Volume: #17 ,Page: 5084 ,URL: http://www.tidhar.tourolib.org/tidhar/view/17/5084</bibl>
<bibl>Volume: #17 ,Page: 5085 ,URL: http://www.tidhar.tourolib.org/tidhar/view/17/5085</bibl>
<bibl>Volume: #17 ,Page: 5086 ,URL: http://www.tidhar.tourolib.org/tidhar/view/17/5086</bibl>
<bibl>Volume: #17 ,Page: 5087 ,URL: http://www.tidhar.tourolib.org/tidhar/view/17/5087</bibl>
<bibl>Volume: #17 ,Page: 5088 ,URL: http://www.tidhar.tourolib.org/tidhar/view/17/5088</bibl>
<bibl>Volume: #17 ,Page: 5089 ,URL: http://www.tidhar.tourolib.org/tidhar/view/17/5089</bibl>
<bibl>Volume: #17 ,Page: 5090 ,URL: http://www.tidhar.tourolib.org/tidhar/view/17/5090</bibl>
<bibl>Volume: #17 ,Page: 5091 ,URL: http://www.tidhar.tourolib.org/tidhar/view/17/5091</bibl>
<bibl>Volume: #17 ,Page: 5092 ,URL: http://www.tidhar.tourolib.org/tidhar/view/17/5092</bibl>
<bibl>Volume: #17 ,Page: 5093 ,URL: http://www.tidhar.tourolib.org/tidhar/view/17/5093</bibl>
            </listBibl>
         </div>
      </body>
  </text>
</TEI>
