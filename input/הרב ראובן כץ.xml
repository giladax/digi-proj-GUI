<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1489 ,URL: http://www.tidhar.tourolib.org/tidhar/view/3/1489</bibl><bibl>Volume: #3 ,Page: 1490 ,URL: http://www.tidhar.tourolib.org/tidhar/view/3/1490</bibl>
<bibl>Volume: #3 ,Page: 1491 ,URL: http://www.tidhar.tourolib.org/tidhar/view/3/1491</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב ראובן כץ</persName>

</head>
         <div><p> נולד באולשאן, פלך וילנה (ליטא), ביום א' אייר תר"מ (1880), לאביו ר'<persName> שמעון</persName> (למדן וסוחר, חובב ציון ועסקן) ולאמו <persName>גולדה</persName> בת הרב יחיאל מיכל פטשניק.

 התחיל את לימודו בחדרים ובן עשר כבר היה בקי במסכתות בבא-קמא ושבת. למד בישיבות אושמיאנה ואיוויא ולבר-מצוה דרש פלפול מקורי. אח"כ למד בישיבות מיר, ראדון (של ה"חפץ חיים") וסלובודקה (בראשות הגרמ"מ<persName> אפשטיין </persName> והגאון ר' <persName>איסר זלמן מלצר</persName> , שהוא כיום ראש ישיבת "עץ חיים" בירושלים), ונתפרסם בתואר "העילוי מאולשאן". כשיסד הרב מלצר את הישיבה בסלוצק היה הוא אחד מארבעה-עשר התלמידים (ה"י"ד החזקה") שעברו אתו שמה והניחו את היסוד לישיבה ואח"כ נודעו כולם כגדולי התורה. בעקב המשבר שחל בישיבה

 חזר לאחר שנה לסלובודקה וכשנתחדשה הישיבה בסלוצק בתר"ס חזר אליה. בתרס"ב עבר לקיבוץ הלומדים בוילנה בהדרכת הגאון ר' <persName>חיים עוזר גרודזנסקי.</persName>

 בתרס"ג נשא לאשה את<persName> רייכל</persName> בת הרב <persName>אברהם</persName> <persName>יצחק משכיל-לאיתן</persName> (אב"ד בסמולביץ, חאסלביץ וסטופץ). המשיך בבית חותנו ללמוד ולהתמחות בהוראה, והוסמך לרבנות על-ידי גדולי הדור <persName>הרידב"ז, אליהו</persName> <persName>ברוך קמאי, אליעזר רבינוביץ</persName> ועוד.

 בתרס"ה נבחר לרב בסלוב, ובתרס"ט לרב באמדור. בתרס"ט פרסם את החלק הראשון של ספרו שאלות ותשובות "דגל ראובן". בתרע"ה פעל רבות לעזרת נפגעי המלחמה, בשנות תרע"ו-ע"ז עמד בראש ועד העזרה למחוז גרודנה ובהשתדלותו בפני השלטון הצבאי הגרמני בתקופת הכיבוש בוטלו גזירות והומתקו פסקי-דין חמורים על יהודים. בשנות תרע"ח--ע"ט היה נשיא ועד הסיוע האמריקאי למחוז גרודנה, נשיא בנק הסעד ונשיא מפעלים רבים לעזרה והצלה. פעל רבות לקימום הריסות החינוך הדתי-התורני (מוסדות תלמוד-תורה וישיבות) שנתערער בשנות המלחמה ושקד על הקמת מוסדות חדשים. היה מראשי הועד הפועל של אגודת הרבנים למען החינוך וחבר מרכזי של אגודת הרבנים בפולין.

 בין תלמידיו הרבים היה גם<persName> שניאור זלמן שזר</persName> <persName>(רובשוב</persName> ) (עורך "דבר" ושר החינוך במדינת ישראל). בתרפ"ג נתמנה לרב בסטאוויסק, פלך לומז'ה. ובתרפ"ו פרסם את ספרו "דודאי ראובן" על התורה.

 בתרפ"ט נסע לבקשת ה"חפץ חיים" בראש משלחת הרבנים לאמריקה למען השגת עזרה לקיום הישיבות

 בפולין ובליטא. באותה שנה נבחר לרב ראשי בקהלת באיון במדינת ניו-ג'רסי שבארה"ב ואח"כ נבחר לסגן נשיא אגודת הרבנים החרדים שבארה"ב וקנדה.

 בתרצ"ב נבחר לרב ראשי לפתח תקוה וסביבתה, ומאותה שנה ואילך הוא גם ראשה ומנהלה של הישיבה הגדולה בפתח תקוה, שעלתה מלומז'ה, ופעל


 רבות למען קיומה ופיתוחה בחומר וברוח. בתש"א פרסם את החלק השני של ספרו שו"ת "דגל ראובן". פעיל כנשיא ומנהיג במפעלים מקומיים לתורה ולמעשי חסד וכן בהיקף ארצי כנשיא אגודת רבני יהודה והשרון, חבר המועצה המורחבת של הרבנות הראשית לארץ-ישראל (הכוללת את הרבנים הראשיים של הקהלות הגדולות), נשיא מרכז חינוך התורה בא"י, חבר הועד הפועל של ועד הישיבות בא"י, חבר ועדת התחוקה למשפט ישראל מטעם הרבנות הראשית לא"י, יוזם ומיסד של בתי תלמוד-תורה ומוסדות לקליטת ילדים ונוער של שארית הפליטה ולחינוכם ברוח התורה במקומות שונים בארץ.

 פרסם הרבה מאמרים ומחקרים בקבצים ובירחונים ובעתונות היומית והשביעית על בעיות הזמן והיהדות, ובכללם מטה-מחקר על חוק ומשפט במדינת ישראל, ופעיל בביצור התורה וחוקיה במדינת ישראל.

 בשנת תש"ט פרסם את החלק השלישי של ספרו שו"ת "דגל ראובן", בו נדונות הרבה מבעיות היסוד שנתעוררו בעקב המלחמה ותקומת המדינה.

 צאצאיו: הרב<persName> שמעון</persName> (חרשתן, חבר מועצת עירית פ"ת וסגן המנהל של השרות הדתי בצבא), פרופ' <persName>אברהם יצחק</persName> (פרופ' לתרבות עברית באוניברסיטת ניו-יורק), הרב <persName>אהרן</persName> (ר"מ בישיבה הגדולה "ישיבת פתח-תקוה),<persName> משה ניסן</persName> (סוחר בניו-יורק), הרב <persName>יחיאל</persName> <persName>מיכל</persName> (ר"מ בישיבת ר' יצחק אלחנן בניו-יורק), הרב <persName>אליעזר</persName> (רבה של פאסאיק, ניוג'רסי, אמריקה), <persName>דינה</persName> אשת<persName> צבי הרכבי</persName> (ראה בכרך זה, בעמוד 1326), <persName>חסידה</persName> (פרומה רבקה) אשת הרב ישראל סורוצקין (ר"מ במכינת הישיבה של פתח-תקוה).

</p>
<p>

 תוספות: 

 נפטר בפתח-תקוה, ט"ז חשון תשכ"ד (3.11.63)

 (ראה כרך שלישי, עמוד 1490)

</p></div>
         <div type="bibliogrphy">
            <listBibl>
<bibl>Volume: #3 ,Page: 1489 ,URL: http://www.tidhar.tourolib.org/tidhar/view/3/1489</bibl><bibl>Volume: #3 ,Page: 1490 ,URL: http://www.tidhar.tourolib.org/tidhar/view/3/1490</bibl>
<bibl>Volume: #3 ,Page: 1491 ,URL: http://www.tidhar.tourolib.org/tidhar/view/3/1491</bibl>
            <bibl>Volume: #14 ,Page: 4577 ,URL: http://www.tidhar.tourolib.org/tidhar/view/14/4577</bibl></listBibl>
         </div>
      </body>
  </text>
</TEI>
