<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2534 ,URL: http://www.tidhar.tourolib.org/tidhar/view/6/2534</bibl><bibl>Volume: #6 ,Page: 2535 ,URL: http://www.tidhar.tourolib.org/tidhar/view/6/2535</bibl>
<bibl>Volume: #6 ,Page: 2536 ,URL: http://www.tidhar.tourolib.org/tidhar/view/6/2536</bibl>
<bibl>Volume: #6 ,Page: 2537 ,URL: http://www.tidhar.tourolib.org/tidhar/view/6/2537</bibl>
<bibl>Volume: #6 ,Page: 2538 ,URL: http://www.tidhar.tourolib.org/tidhar/view/6/2538</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>הרב שלום שכנא מאיר</persName>

</head>
         <div><p> נולד בז' בתשרי תרמ"ו (1885) בסאנוק שבגליציה. לאביו ר' <persName>ישראל מאיר</persName> (הזכור לטוב לותיקי תלאביב כאיש חסיד וחסד; ראה כרך ה', עמוד 2287) ולאמו <persName>וולקה רייזל,</persName> ובהיות יום הברית בערב סוכות, יום ההילולא של רבי <persName>שלום שכנא,</persName> אבי הצדיק רבי<persName> ישראל</persName> <persName>מרוזנין</persName> , נקרא על שמו.

 משחר ילדותו נודע כעילוי להפליא ובגיל שמונה כבר לא הספיקו לו טובי המלמדים שבעיר. אז שלח אותו אביו אל קרובו הראב"ד בדזיקוב, ומשגדל גם מכדי הלימוד אצל זה, עבר אל אחיו של רב זה, שהיה ראב"ד בגלוגוב ואח"כ בסטרי, ובמשך השנים הגיע לידיעה עצומה בתורה, ובגיל בחרות צעירה הוסמך לרבנות. בכח תפיסתו וזכרונו המפליאים רכש לו דרך אגב ידיעות מרובות גם בהשכלה כללית, כאשר הספיקה לו קריאת ספר פעם אחת, ובלי כל עמל ושינון תפס את תכנו למשמרת בזכרונו.

 בהגיעו לבר מצוה לקחהו אביו אל הצדיק ר' <persName>דוד</persName> <persName>משה פרידמן</persName> מצ'ורטקוב (בן רבי ישראל מרוזיןסאדיגורה), שהצדיק ילביש לו את התפילין בפעם הראשונה ויברכהו, כפי שנהגו גדולי החסידים בימים ההם, והאב והבן נשארו שם מז' בתשרי עד אחרי החגים. באותם הימים הפליא הנער בתמהון את גדולי הרבנים

 שבאו אל הצדיק, כי שיחותיו עמהם בדברי תורה היו ברמה גבוהה של תלמיד-חכם ותיק ומושלם, ולא פעם נבוכו מקושיותיו ומהערותיו שהצטינו בבקיאות ובחי ריפות בלתי-מצויות, וכך נתפרסם שמו בכל ה"ממלכה" הנרחבת של חסידי שושלת בית פרידמן על כל ענפיה, מעבר לגבולות הממלכות של הגויים. בדרך זו הגיע שמעו עד לר' <persName>שניאור זלמן שכטר</persName> , חרשתן מפורסם וגאון בתורה, בפולטיצ'ני שבמולדבה (רומניה), וכשהחליט להשיא את בתו<persName> כנה</persName> לבחור גדול בתורה, בא מהלך יממה וחצי ברכבת כדי "לבקש את ידו" של העילוי מסאנוק להיות לחתן לו.

 בן שמונה עשרה היה כש"נלקח אחר כבוד" לבית חותנו זה, ואז כבר היו בידו חיבורים שכתב על הרמב"ם ועוד חידושים רבים בהלכה, מחקרים והגיגים בבעיות העולם ומחזות היסטוריים. עד עתה הסתיר את ידיעותיו החילוניות מפני אנשי עירו הקנאים, אך בשבא למדינה אחרת, לרומניה, נתגלה גם במעלותיו אלה, כמליץ וסופר ומלומד ונואם מושלם, על אף גילו הצעיר.

 חותנו ויתר מכיריו חשבו שהוא עתיד להיות רב, ואף החלו מזמינים אותו לכהונה כזו, אך הוא העדיף לא לעשות את תורתו קרדום לחפור בה, ומשנכנס לעסקי חותנו, תפס במהרה את הענינים ונתגלה כמומחה ומנוסה כתעשיין, כאילו עסק בכך מילדותו. כאן גילה גם את חיבתו לציון, שספג בבית אביו בנוסח המסורתי, והתמסר לעבודה ציונית בנוסח חדיש. נבחר לועד המקומי של הציונים ואח"כ ליו"ר ההסתדרות הציונית לגליל מולדבה, ונאומיו ודרשותיו למען ציון במסעיו בערי רומניה הלהיבו את המוני שומעיו.

 משנצטרפה רומניה למעצמות המערב ולרוסיה במלחמת העולם א' (ב-1916) נכלא מטעם השלטונות במחנה מעצר בגלל היותו נתין האויב (אוסטריה), ואחרי שניגפה רומניה במלחמה וכרתה שלום מיוחד עם מעצמות המרכז, שוחרר וחזר לביתו, למסחרו ולפעילותו הציונית.

 ב-1920 העדיף את המעשה על הדיבור ועלה ארצה, בראש הפירמה "רומפאל" (רומניה-פלשתינה) והשתקע בתל-אביב. עד מהרה עמדו גם כאן על ערכו וסגולותיו


 וכבש לו מקום בין ראשי הפעילים למען בנין הארץ, בחומר וברוח. נבחר למועצה הראשונה של עירית תלאביב, היה שופט עירוני, חבר ועד הלשון, חבר הועד המפקח של הגימנסיה הרצליה וחבר ועד בית הכנסת הגדול, ופעיל ותומך בכל המוסדות הצבוריים. ביתו היה בית-עד לחכמים ומרכז לפעילות לטובת העיר והארץ. היה גם גזבר ה"הגנה" וכתב מפעם לפעם מאמרים ב"הארץ" (כשהיה אז בעריכת הד"ר משה גליקסון). הפעיל את כשרונו המסחרי גם בעסקי גאולת הארץ כאחד ממנהלי חברת "גאולה" וחברת "רענניה". השתתף בגאולת הקרקעות שעליהן נוסדה רמת-גן והיה ממיסדיה. ויו"ר הועד הראשון שלה- כן תכנן ויסד את המרכז המסחרי בתל-אביב, ובנסיעותיו לרגל עסקיו לחו"ל הוסיף להלהיב את היהודים למען ציון.

 בתרפ"ט תקפה אותו מחלה ממארת. נסע לוינה להתרפא ושם נפטר בגיל 64, בכ"ב בתשרי (שמיני עצרת) תר"צ (26.10.1929).

 בניו הקימו לזכרו את הישוב בין פרדס-חנה וכרכור הנקרא על שמו "תל-שלום".

 רעיתו לא האריכה ימים אחריו, ובתשעה באב תרצ"ו (28.7.1936) נספחה בתאונה בפרדס-חנה.

 צאצאיו: <persName>בנימין זאב</persName> (נולד בשנת פטירת הרצל ונקרא על שמו),<persName> משה, מרדכי </persName> (שלשתם בעלי "מפעלי מאיר" בתל-אביב),<persName> טובה</persName> אשת המהנדס <persName>תיאודור הופמן.</persName>

</p></div>
         <div type="bibliogrphy">
            <listBibl>
<bibl>Volume: #6 ,Page: 2534 ,URL: http://www.tidhar.tourolib.org/tidhar/view/6/2534</bibl><bibl>Volume: #6 ,Page: 2535 ,URL: http://www.tidhar.tourolib.org/tidhar/view/6/2535</bibl>
<bibl>Volume: #6 ,Page: 2536 ,URL: http://www.tidhar.tourolib.org/tidhar/view/6/2536</bibl>
<bibl>Volume: #6 ,Page: 2537 ,URL: http://www.tidhar.tourolib.org/tidhar/view/6/2537</bibl>
<bibl>Volume: #6 ,Page: 2538 ,URL: http://www.tidhar.tourolib.org/tidhar/view/6/2538</bibl>
            </listBibl>
         </div>
      </body>
  </text>
</TEI>
