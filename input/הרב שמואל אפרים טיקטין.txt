הרב שמואל אפרים טיקטין

Volume: #1 ,Page: 279 ,URL: http://www.tidhar.tourolib.org/tidhar/view/1/279


 תוספות: 

 (את תולדותיו ראה בכרך א', עמוד 278)

 מלבד תרומתו בספרות ישראל המפוזר בעתונים ובירחונים, הקדיש את עתו ועטו לעריכת "אנציקלו- פדיה לתולדות הרבנים" שהנהו עוסק בה זה שנים רבות, ותחת ידו כבר נאספו תולדות מאות רבנים גדולים מכל העדות האורתודוכסיות השונות בכל תפוצות ישראל. במלחמת עולם השניה אשר קהילות ישראל נהרסו ונחרבו, ורבניהן הגלו גלות שלמים, נפסקה העבודה לשעה.

 אולם מאז שבתה המלחמה שב אל עבודתו, והנהו עומד עתה בחליפת מכתבים עם רבני ארץ ישראל,


 אשר מרבית הרבנים מקהלות הנחרבות עלו והשתקעו שם ושוכנים כבוד בתוכה; והוא מבקש את תולדותיהם לספרו שימסר בקרוב לדפוס.

 הרבנים שנמצא תח"י תמונות מן המוכן, לא גדול ממדת גלויה, מתבקשים לשלחה יחד עם תולדותיהם, ותודפסנה יחד.

 הרב שמואל א. טיקטין הנהו כעת תושב ניו-יורק באמריקה, ולהדפסת ספרו נוסד ועד מרבנים וחכמים הנקובים בזה בשמותיהם עפ"י סדר הא"ב: הרב רפאל מ. בארישנסקי, ד"ר יהושע בלוך, ד"ר פינחס חורגין, הרב ד"ר מאקס דראב, הרב יעקב דוב גורדון, ד"ר הירש ליב גורדון, יעקב גודמאן, ד"ר מיכאל היגר, הרב ד"ר אליהו יאנג, חיים ליברמן, הרב ישראל פורת, הרב ד"ר דוד די-סולה פול, הרב ד"ר אליעזר שאנפלד והרב הראשי ברוך הלוי ליזרובסקי במינכן. ובארץ ישראל מתענינים בעבודה זו רבנים גדולים ומפורסמים, והשתתפו בה בתולדותיהם. כתובתו של הרב טיקטין היא: Rabbi Samuel E. Tiktin, 8oo Fox St, New-York 

Volume: #3 ,Page: 1146 ,URL: http://www.tidhar.tourolib.org/tidhar/view/3/1146
