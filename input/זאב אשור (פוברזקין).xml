<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2239 ,URL: http://www.tidhar.tourolib.org/tidhar/view/5/2239</bibl><bibl>Volume: #5 ,Page: 2240 ,URL: http://www.tidhar.tourolib.org/tidhar/view/5/2240</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זאב אשור (פוברזקין)</persName>

</head>
         <div><p> נולד בי"ט שבט תרמ"ב (1882) בביאלאיה צרקוב, פלך קיוב, אוקראינה, לאביו <persName>זליג פוברזקין </persName> (סוחר תבואה, מחסידי סאדיגורה) ולאמו <persName>פייגה מירל</persName> בת<persName> ישראל נובו</persName> <persName>סליצקי.</persName> למד בחדרים, השתלם בתלמוד בקלויז של חסידי סאדיגורה, ובהשכלה כללית בכוחות עצמו ובבתי-ספר פרטיים. בן 16 החל לומד מלאכת הדפוס ולאחר שנתים

 כבר היה מנהל העבודה באותו דפוס. נדד כצפור דרור באניות על הדניפר בין קיוב לייקאטרינוסלאב (כיום דניפרופטרובסק) ועבד בבתי-דפוס בשתי הערים. היה אז מהמעטים שידעו לסדר גרמנית בכתב גוטי, ומשום כך הוזמן לעזוב את מקום עבודתו בדפוס של חבורת פועלים בקיוב ולעבור לסידור גרמני בדפוס של העתון האנטישמי "קיאווליאנין". באותו זמן כתב העתון בטון ארסי על הרצאה מסוימת של המבקר הספרותי הנודע <persName>גיאורג בראנדס</persName> : "יהודי נורבגי בגרמניה מרצה בפני סטודנטים רוסים בשפה הצרפתית על הפילוסופיה האנגלית", ובכן נימק את סירובו באמרו: "אינני רוצה שיכתבו עלי בעתון הזה, שז'יד משדה-לבן עובד בדפוס רוסי בגרמנית". במקום זה העדיף לעבוד אח"כ בדפוסו של גוי פשוט, שהוציא ספרים בעלי תוכן דתי ברוסית והוא סידר בהם את הציטאטות מכתבי הקודש בעברית וביונית עתיקה. השתתף בהגנה העצמית היהודית נגד הפורעים. הצטרף למפלגת "פועלי ציון" בראשיתה, ובהיות בכל דפוס גדול חדר סודי להכנת עבודות ש"לא כדאי" להטריד בהן את תשומת-לב הצנזורה הצארית, השתדל "להשיג" מהדפוסים שעבד בהם אותיות וחומרים אחרים לדפוס חשאי בשביל מפלגתו. בכל מקומות עבו

 דתו היה חבר באגודת פועלי הדפוס והשתדל למשוך את החברים היהודים ל"פועלי ציון", ובינתים לא פסחה התענינותו על העתונות המקצועית ועל העתונות בעברית ואידית, רוסית וגרמנית.

 ב-1905 גויס לצבא הרוסי, ואחרי כשלושה חדשי שרות במבצר נובוגורוד-וולינסק עלה משם ארצה בראשית שבט תרס''ו (1906). שהה שבועות אחדים במושבות ואח"כ עלה ירושלימה והתחיל עובד בדפוס הערבי של <persName>גיאורג חביב חנניה</persName> . ארגן את האגודה הראשונה של פועלי הדפוס היהודיים, שמנתה אז כ-50 חבר, והוא היה מזכיר הועד החשאי של הארגון החשאי (כי ההגבלות החמורות במשטר-העריצות של השולטן <persName>עבד-אלחמיד</persName> הכריחו לעשות הכל בלי ידיעת השלטון). הצטרף לראשוני "פועלי ציון" שעלו מרוסיה והתארגנו כאן מחדש והיה חבר הועד המרכזי של המפלגה יחד עם<persName> יצחק בן-צבי, רחל ינאית,</persName> <persName>יעקב זרובבל, דוד בן-גוריון</persName> ואחרים, היה רוב הזמן ההוא


 מזכיר המפלגה ונציגה בברית העולמית שלה, השתתף בכל ועידותיה וכינוסיה ובועידת רמלה נטה שמאלה עם ה"רוסטוביים".

 כדרכו ברוסיה שקד גם כאן על רכישת דפוס חשאי למפלגתו, ומשאסף בעצמו ובעזרת "סוכנים" מדפוסים שונים אותיות במספר מספיק להתחלה צנועה והכין מכבש-עץ בעצם ידיו, ירד ליפו והחל מוציא יחד עם <persName>י. בן</persName> <persName>צבי, בן-ציון רוחימוביץ ואברהם קומרוב</persName> את הבטאון האידי "אנפאנג" (התחלה) של המפלגה. אחרי המהפכה הטורקית התאזרח וקיבל רשיון לדפוס ולהוצאת עתון בשם "אחדות" בירושלים. אסף ביחד עם ינאית כשלשת אלפים פרנק ל"הון יסודי", וכך הונח היסוד לדפוס הקואופרטיבי "אחדות" שהיה אח"כ לאחד הדפוסים הגדולים בארץ. עבד בהנהלת הדפוס והעתון, עשה בלילות גם את העבודות השחורות (הכנת חבילות למשלוח וכתיבת אדריסאות, כשלא נמצאו עוזרים מתנדבים), וחי כחבריו על משכורת זעומה מתוך הרגשת סיפוק שבפעולה למען העתיד.

 נשא לאשה את <persName>שושנה</persName> בת<persName> נתנאל קוטליאר</persName> .

 היה חבר מטעם מפלגתו בלשכת המודיעין שנוסדה בירושלים, השתתף ביסוד בית העם וכחבר בהנהלתו, ובראשית מלחמת העולם א' היה חבר ועד העזרה בירושלים.

 בשל עבירה על חוקי העתונות בזמן המלחמה נסגרו הדפוס והעתון "אחדות" והוא, כאחראי להם, נדון בבי"ד צבאי למאסר, אך להחתמת הכניסה האחורית של הדפוס "לא הספיק" הדונג הממלכתי והדפוס ה"סגור" המשיך לפעול ובהשתדלותו המשחדת של<persName> אלברט ענתבי</persName> שוחרר זאב אשור במהרה מהמאסר. גויס לפלוגת-עבודה צבאית ("עמליה"), נשלח לדהריה שבמחוז חברון ועבד בסלילת כביש. שוחרר וניהל את העתון "החרות" אחרי מות מוציאו. גויס שנית לצבא ונשלח לתל-שעריה שבנגב, שם עבד כפקיד במחסן-הנשק המרכזי של החזית וכמתורגמן בין המפקד הגרמני ובין הקצינים הטורקיים מגרמנית לעברית. פעם נשלח עם משלוח-נשק לנצרת ומשם עבר על דעת עצמו לטבריה. נאסר בעת המצור על טבריה, לרגל גילוי מחתרת "נילי", משנמצאה אצלו נוסף לתעודה הטורקית על שמו גם תעודה בולגארית על שם אחר, אך <persName>חסן בק</persName> , המנצח על המעצרים והחקירות קיבל את הכחשת שייכותו לתעודה הבולגארית ואחרי כחודש שוחרר מהכלא ועבר לדמשק ושם נשאר עד סוף המלחמה.

 משחזר ארצה העביר לתל-אביב את דפוס "אחדות", שהוגדל בעזרת קפא"י ונרשם בקואופרטיב, וניהלו עד שנת 1923. הצטרף ל"אחדות העבודה" בראשיתה והיה חבר ועד הפועלים הראשון, נבחר ברשימתה לאספתהנבחרים הראשונה, לועד קהלת יפו-תל-אביב והיה חבר במשפט השלום העברי עד לחיסולו. יסד חברה לפרסום ז. אשור בע"מ, ניהל במשך שנים בקבלנות את הפרסום הפומבי בת''א ובנה לראשונה דוכנים להדבקת מודעות. רכש לו ספריה מקצועית לדפוס וגראפיקה, המכילה מאות ספרים ואלפי כתבי-עת בשפות שונות. חוקר וכותב בשאלות המקצוע בעתונות המקצועית בארץ ובחו"ל. פרסם

 לוח לשנת תרפ"ד, ספר השנה למלאכת הדפוס ב-1938, ספר דרכי חישוב לעבודות דפוס (1946), ספר צבעי דפוס (1948), הוציא 5 חוברות היתוליות "המצליף" מפורים תר"פ עד פורים תרפ"ב, בהן השתתפו טובי הסופרים הותיקים בעילום שם והכין לפרסום ילקוט לעניני דפוס. השתתף בועדת המונחים לדפוס של ועד הלשון וחיבר והוציא בתרצ"ג את המלון למונחי דפוס שהכיל 750 מונחים בתרגום אנגלי וגרמני, הכין ומסר לרשות ועד הלשון מהדורה מתוקנת המכילה 1500 מונחים בתרגום גם לרוסית.

 צאצאיו:<persName> יחזקאל </persName> (מדפיס),<persName> נתניה </persName> אשת <persName>יצחק שכטמן</persName> (מדפיס),<persName> אליהו</persName> (ז''ל).

</p>
<p>

 תוספות: 

 נפטר בת''א, אור ליום ד' אייר תשט''ז (15.4.56) (ראה כרך ה', עמוד 2239)

</p></div>
         <div type="bibliogrphy">
            <listBibl>
<bibl>Volume: #5 ,Page: 2239 ,URL: http://www.tidhar.tourolib.org/tidhar/view/5/2239</bibl><bibl>Volume: #5 ,Page: 2240 ,URL: http://www.tidhar.tourolib.org/tidhar/view/5/2240</bibl>
            <bibl>Volume: #8 ,Page: 3189 ,URL: http://www.tidhar.tourolib.org/tidhar/view/8/3189</bibl></listBibl>
         </div>
      </body>
  </text>
</TEI>
