<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #9 ,Page: 3373 ,URL: http://www.tidhar.tourolib.org/tidhar/view/9/3373</bibl><bibl>Volume: #9 ,Page: 3374 ,URL: http://www.tidhar.tourolib.org/tidhar/view/9/3374</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זאב חקלאי (מורדוכוביץ)</persName>

</head>
         <div><p> נולד בשנת תר"ע (17.2.1910) בגאדאיץ שבפלך פולטאבה, אוקראינה.

 לאביו <persName>נחום מורדוכוביץ </persName> (עורךדין ועסקן ציוני, בנו של "קאנטוניסט", שנחטף בילדותו להתחנך אצל גויים לשכיחת היהדות ולהיות חייל רוסי נאמן לצאר וגם לאמונתו, אבל החזיק מעמד ביהדותו על אף הפיתויים והעינויים ואף את בניו חינך לשמירת אמונים ליהדות) ולאמו<persName> שרה</persName> בת<persName> יוסף לייק.</persName>

 למד עד גיל 10 בבית-ספר עממי רוסי, ובבית-ספר עברי קיבל שיעורים ביהדות ובעברית. אחרי המהפכה

 והפרעות באוקראינה עבר ב-1920 עם הוריו למוסקבה. למד בטכניון פדגוגי והוסיף להשתלם בעברית. היה פעיל ב"השומר הצעיר", מדריך לשכבות צעירות ופעיל בעזרה לאסירים בגלל ציונותם במוסקבה. (אחיו נאסר בגלל השתייכות ל"השומר הצעיר", ואחרי שחרורו מהכלא מת בגיל 16, ואף אחותו נאסרה ב"אשמה" זו ואחרי ישיבה בבתי-כלא "גורשה" לארץ-ישראל).

 ב-1926 עלה לארץ. עבד במקוה ישראל ובו בזמן היה מדריך בהנוער העובד. בשנים 1931-1928 למד בבתיהמדרש למורים בירושלים ובו בזמן היה פעיל בהנוער העובד וב"הבחרות הסוציאליסטית" וב"הגנה", ובכל קיץ היה מארגן קבוצות נוער לומד ויצא עמהם לעבודה במשקים.

 משהוסמך למורה ב-1931 נשלח להוראה בפרנקפורט ע"נ מאין שבגרמניה, שם שמע שיעורים באוניברסיטה ופעל שם עד ראשית 1933 וחזר ארצה.

 ב-1933 נשא לאשה את <persName>שפרה</persName> בת<persName> חיים משה לנגר.</persName>

 מ-1933 עד 1936 היה מורה בבית החינוך על שם חיים ארלוזורוב בירושלים, שמע שעורים באוניברסיטה העברית, ניהל את סמינריון הפועלים והיה חבר נבחר במזכירות הסניף של מפא"י. ב-1937 נבחר למזכיר מפא"י בירושלים ושימש בתפקיד זה עד 1941. באותן שנים היה פעיל במרכז מפא"י, בהגנה (מפקד ומרצה), חבר בועדות המפלגה לענינים פנימיים ולעניני הקהלה והעיריה. ב-1941 ארגן, להזמנת<persName> הנריטה סולד</persName> , את חבורות-הנוער הראשונות מבני הארץ להכשרה ולהשלמת חינוך לפי מתכונת "עלית הנוער", ואח"כ פרסם את מהלך הפעולה ולקחה במחקר "חברות נוער ארצישראליות" בהוצאת "עלית הנוער''.

 ב-1942 התנדב לצבא ושירת בגדוד השני של "באפס". השתתף במאבק על מתן הצביון הלאומי ליחידות היהודיות ואח"כ בפעולות אנשי הבריגדה לעזרה לאנשי שארית הפליטה ולהעלאתם לארץ בכל הדרכים האפשריות. עבד כשנה וחצי עם שבויים רוסיים ואת רשמיו וחויותיו מהפעולות ההן פרסם בספר "עם שבויים רוסים" בהוצאת "עם עובד".

 ב-1946 נתמנה למנהל המדור לשליחים של הסוכנות


 היהודית למחנות העקורים והמעפילים בגרמניה, יון וקפריסין ולרגל תפקידו ביקר בפרס ובקפריסין.

 בימי המצור היה חבר המועצה הצבאית בירושלים.

 בראשית 1952 נתמנה למנהל מחלקת העליה במארוקו. עבר בכל רחבי מארוקו, פעל במיוחד להעלאת יהודים מהרי מטלאס וארגן את השיירות הראשונות למפעל "מהאניה לכפר". מ-1954 הנו מנהל המדור של הסוכנות היהודית לשיגור מורים לגולה.

 היה ציר לקונגרסים הציוניים ב-1939, 1951 (בו נבחר לועד הפועל הציוני) ו-1955 (בו נבחר לסגן חבר הועד הפועל הציוני). העלה את עניני העליה ממארוקו בפני הקונגרס והועד הפועל הציוני ושלטונות המדינה, וכן בהרצאות לעם וברשימות בעתונים.

 היה פעיל כל השנים במפאי ובהסתדרות. ציר לכל ועידות ההסתדרות החל מהשלישית וחבר הנשיאות בועידה האחרונה ציר לכל ועידות מפא"י מראשיתה, והנו חבר מרכז מפא"י, חבר מועצה אזורית של סניף מפא"י בירושלים, יו"ר ועדת השמות של עירית ירושלים.

 צאצאיו:<persName> אורי, יוסף, שרה.</persName>

</p>
<p>

 תוספות: 

 נפטר בירושלים, י"ב אדר תשכ"ד (25.2.64)

 (ראה כרך ט', עמוד 3373)

</p></div>
         <div type="bibliogrphy">
            <listBibl>
<bibl>Volume: #9 ,Page: 3373 ,URL: http://www.tidhar.tourolib.org/tidhar/view/9/3373</bibl><bibl>Volume: #9 ,Page: 3374 ,URL: http://www.tidhar.tourolib.org/tidhar/view/9/3374</bibl>
            <bibl>Volume: #14 ,Page: 4577 ,URL: http://www.tidhar.tourolib.org/tidhar/view/14/4577</bibl></listBibl>
         </div>
      </body>
  </text>
</TEI>
