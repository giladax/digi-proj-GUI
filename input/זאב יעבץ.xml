<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #12 ,Page: 4049 ,URL: http://www.tidhar.tourolib.org/tidhar/view/12/4049</bibl><bibl>Volume: #12 ,Page: 4050 ,URL: http://www.tidhar.tourolib.org/tidhar/view/12/4050</bibl>
<bibl>Volume: #12 ,Page: 4051 ,URL: http://www.tidhar.tourolib.org/tidhar/view/12/4051</bibl>
<bibl>Volume: #12 ,Page: 4052 ,URL: http://www.tidhar.tourolib.org/tidhar/view/12/4052</bibl>
<bibl>Volume: #12 ,Page: 4053 ,URL: http://www.tidhar.tourolib.org/tidhar/view/12/4053</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זאב יעבץ</persName>

</head>
         <div><p> נולד ט"ז תשרי תר"ח (ספטמבר 1847) בקולנה, פלך למוז'ה, בצפון פולין.

 לאביו <persName>זוסמן </persName> (ממשפחה מיוחסת, עשיר, מופלג בתורה וירא שמים) ולאמו <persName>אסתר</persName> לבית כהן.

 שקד על לימודי התלמוד וספרות-המחקר הדתית מימי הבינים, עבר בחינות בהוראת איסור והיתר והוסמך לרבנות ונתפרסם כ"עילוי".

 כדרך הימים ההם "נלקח אחר כבוד" על-ידי הגביר המלומד בתורה ר'<persName> נח פינס</persName> מרוז'ינאי, לשאת לאשה את בתו המלומדת <persName>גולדה,</persName> שאחיה היה ר' <persName>יחיאל מיכל פינס,</persName> הנודע בתולדות הישוב (ראה כרך ב', עמוד 562).

 בהתאם למסורת המשפחה מצד אביו וחותנו הופנה ופנה גם הוא לעסוק במסחר סיטוני, שהעיסוק בו משתלם ביד רחבה, ולשם כך התישב בווארשה והתקשר עם שותף. אך בהיותו מעונין הרבה יותר בחקר היהדות ותולדותיה, הטיל את מרבית עול המסחר על שותפו, ובהתאם לכך לא הצטיין מהלך העסקים בהצלחה יתירה, אבל עבודתו הלימודית נשאה פרי. אז החל לכתוב ספר "על דבר שיטת החכמה והמוסר של היהדות, הנבדלת במינה מכל הדתות ומכל הפילוסופיות". הספר לא הושלם עד הסוף, כי נמשך יותר ויותר לעסוק בהיסטוריה של עם ישראל, בה נועד לגדולות כפי שנראה להלן, אבל החלקים שנתפרסמו לאחר שנים מרשימותיו לספר זה (המאמר "עולמות עוברים ועולם עומד" בספר-השנה של סוקולוב, "נפש חיה" במאסף "תחכמני", חלק א', של ד"ר ב. מ. לוין ועוד) מהווים תרומה נכבדה לאוצר המחשבה של היהדות.

 מאמרו הראשון לפרסום בדפוס היה גם פרי ביכורי עבודתו הגדולה בתולדות ישראל. זה היה מאמרו על "ראשית עבודת הסופרים בישראל", שנדפס ב"השחר'' בשנת תרמ"ב. מאז המשיך לפרסם מאמרים ומחקרים בקבצים שונים על נושאים בתולדות ישראל, והוכר ככח עולה בשדה ההיסטוריה הישראלית. אבל בשבילו לא היתה ההיסטוריה חיטוט בשרידים ובמזכרות לשם

 ידענות, אלא כמו תודעת האתמול של אדם חי. שתדריך את צעדיו ופעולותיו גם היום ומחר, - ובעבודתו ההיסטוריונית היה בעצם גם פובליציסט, שמגמתו להשפיע על הליכות ההווה בכיוון מסוים, והכיוון שלו היה: שמירת אמונים למורשת הקדושה של האומה, הגנה עליה מפני זלזולים והריסות, ושאיפה לחידוש ימינו כקדם בחומר וברוח בארץ הקדושה, בצביון האידיאלי המתואר במקורות שבספרותנו העתיקה. במגמה זו נכתב מאמרו הגדול "מגדל המאה", שנדפס ב"כנסת ישראל"

 של<persName> שפ"ר</persName> לשנת תרמ"ז, בו מתח בקורת על תנועת ההשכלה, שהביאה לטמיעה ולהתכחשות לעצמאית היהודית. באותו קובץ פרסם מחקר על "תנא דבי אליהו", וגם סיפור ושיר, ושמו נתפרסם יותר ויותר בקהל הקוראים.

 בשנת תרמ"ז (1887) עלה לארץ עם משפחתו. מיפו נסעו מיד בעגלה לירושלים. במוצא הגיעו לקראתו גיסו <persName>י. מ. פינס</persName> וחתן-גיסו<persName> דוד ילין</persName> , ושם ירד מהעגלה ועלה עמהם ברגל לירושלים, לבל יחלל קדושת העיר בכניסה אליה ברכב.

 בשנים 1889-1888 פעל בתור מורה במושבה יהודיה שליד פתח-תקוה, שעוד נתקיים בה אז ישוב זעיר, והעבודה הנוחה איפשרה לו להרבות בלימודים ולהוסיף דעת לצורך העבודות הספרות שתיכנן לעשות, וזמן-מה עוד הספיק להשתתף בשיעורי-תורה שיסד וניהל שם הרב <persName>מרדכי גימפל יפה</persName> , רבה של רוז'ינאי, שלעת זקנה עלה לארץ והתישב ביהודיה (ראה כרך א', עמ' 351).

 שמו הטוב של <persName>זאב יעבץ</persName> הגיע לידיעת הבארון <persName>בנימין רוטשילד</persName> , ובהיותו מעונין בהעלאת הרמה הדתית והמוסרית והתרבותית-המסורתית של אכרי זכרון-יעקב, שלח הוראה למנהל עניניו בארץ למנות את <persName>זאב יעבץ</persName> למנהל בית-הספר בזכרון-יעקב, על מנת שישמש גם בתור רב במושבה. אך אנשי הפקידות הבארונית שבמקום היו מעונינים דוקא במגמה הפוכה מזו של הבארון, להמשיך באין מפריע בהשלטת אופנת-תרבות כעיןצרפתית, בה יהיו הם למופת רם ומכובד לאכרים, ואילו השפעתו של הרב-המורה על תושבי המקום עשויה


 להציג אותם כמפירי חוק היהדות וכאברים מדולדלים ותלושים מגוף האומה. לפיכך מיררו את חייו כבר מהתחלה. בשבת הראשונה איכסנו אותו אצל עגלון, בבית הכנסת קבעו לו מקום בין פשוטי העם ולא נתנוהו לגשת לקירבת ארון הקודש, למקום המיועד בשביל הרב, ואת דירתו קבעו ממעל למרחץ, באויר מזיק לבריאות. את הפגיעות הללו בלע בשתיקה, כי המלחמה על אינטרסים של עצמו נחשבה בעיניו כלמטה מכבודו, אבל בהגנה על עניני היהדות התיצב בתוקף נגד השליטים שבפקידות - והסוף היה, שבמלאות השנה עזב את המקום ועלה לדור בירושלים.

 בשש שנות ישיבתו בירושלים (1897-1891) חיבר והוציא ספרי לימוד וקריאה לילדים ברוח דתית-לאומית, והם: דברי הימים לעם ישראל (תרנ"ב), דברי ימי העמים ברוח בני ישראל, ארבעה חלקים (תרנ''ג-תרנ"ד), המוריה (תרנ"ד), טל ילדות (תרנ"ד). כן ערך והוציא כתב-עת לספרות ולמדעי היהדות ולפובליציסטיקה, בו השתדל להשפיע על בנין הישוב החדש, שיתנהל ברוח המסורת הדתית, ושלא יגרר אחרי הצרפתיות של פקידי הבארון ואחרי פריקת עול הדת בהשכלה העברית החדשה. האמצעים והחומר לא הספיקו להוצאת ירחון או רבעון בזמנים קבועים ובגלל העדר רשיון ממשלתי להוצאת כתב-עת, החליף מפעם לפעם את שמות הקבצים: "הארץ", "פרי הארץ", ''גאון הארץ", "ירושלים", "מירושלים", "מציון" ועוד. הקבצים זכו להכרה כללית בשל יפי הלשון וערכי המדע בלשון, בספרות העתיקה ובהיסטוריה, אבל הכיוון של אדיקות דתית לא התאים לטעמו הכללי של הישוב החדש, ואילו הישוב הישן לא מצא ענין רב ביצירותיו. בתור לאומי נלהב דיברו גם הוא וביתו עברית, אבל גם בזה לא השתלב בזרם הבלתידתי שבישוב, ובו בזמן שהחברה הקרויה "ספרדית" פשטה בקרב דוברי עברית בישוב, שמר הוא אמונים להברה האשכנזית. יותר מבעבודתו הפובליציסטית בכיוון המיוחד שלו הצליח בסיפורי-האגדה הנפלאים, שהצטיינו בסגנון ובחן של עתיקות טבעית ויצאו בקבצים קטנים בשמות "נגינות מני קדם" "שמועות מני קדם" ו"שיחות מני קדם", שקטעים מהם נתקבלו לחומרקריאה חינוכי בבתי-הספר הדתיים, ואף הכללים, ובחדרים מתוקנים בארץ ובתפוצות ורבבות ילדים ספגו מהם יחס חיובי לקדשי האומה, לעברה ולעתידותיה.

 חוסר-התיאום בתפיסת-עולם בינו ובין הישוב החדש מנע ממנו את האפשרות להתערות בו, ובשנת 1897 הכריחו הנסיבות, לצערו הרב, לחזור אל הגולה. קרוב לעשר שנים ישב בווילנא והתמסר להמשכת ספרו הגדול תולדות ישראל, שהחל בחיבורו עוד בשנת 1871 וכתיבת חלקו הראשון נמשכה 25 שנה, עד שהופיע ב-1895, ומאז ועד יומו האחרון עסק 30 שנה בחיבורו זה והצליח להוציא ממנו 9 כרכים בחייו. באותו זמן נכנס בכל חום לבו לעבודה לאומית-ציונית, השתתף עם הרב <persName>יצחק יעקב ריינס</persName> מלידא ביסוד הסתדרות המזרחי, נחשב לאידיאולוג שלה ובמשך שנתים (1904-1903) ערך את ירחונה "המזרחי", בו המשיך לפרסם ממחקריו

 בלשון, שחידש בה הרבה והוסיף לגמישותה בשימוש יום-יומי ורעיוני, ומאמרים פוליטיים. יחד עם המזרחי תמך בהצעת-אוגאנדה של הרצל, אבל בתנאי שההתישבות שם תהיה רק "מלון לילה" בדרך הביתה, לציון. בועידת פרסבורג של המזרחי יצא בחריפות נגד הספרות העברית החדישה, המטיפה - לדבריו - ל"מינות", לבקורת המקרא ול"פריצות".

 אחרי אותה ועידה עזב את הפוליטיקה והשתקע כולו בחיבור ספרו ההיסטורי הגדול, בו תרם הרבה לחשיפת עובדות נעלמות, שמצא עליהן ידיעות תוך בקיאות מרובה ועיון מעמיק במקורות, ובדברים רבים אישרו גילויים ארכיאולוגיים וחקירותיהם את הידיעות שהוא עמד עליהן מתוך תחושה היסטורית. מתוך דביקות במסורת קיבל אגדות רבות שבספרות חז"ל בתור מקורות היסטוריוגרפיים מאומתים, וכך הקים בנין היסטורידתי הרמוני מושלם, שאם גם מבחינת האמת המדעית נשאר בו מקום לפקפוקים, אבל מבחינה חינוכית דתיתלאומית היתה תועלתו מרובה.

 בזמן המהפכה הרוסית הראשונה (תרס"ה) עבר לברלין ונתקבל בכבוד רב אצל חכמי ישראל האורתודוכסיים. שם פרסם בשנת תר"ע חוברת בשם "מקור הברכות והתפלות". לרגל מחלת אשתו עבר לעיירה סודן שליד פרנקפורט ענ"מ, ואחרי פטירתה בשנת תרע"ב עבר אל בנו לאנטוורפן והמשיך לעבוד בספרו הגדול. עם פרוץ מלחמת העולם הראשונה עבר אל בתו ללונדון ומשם עבר ללידס וישב בה שנתים. שם סיים את ספר היסטוריה שלו והוציא גם סידור בשם "עבודת הלבבות" (תרפ"ב) עם פירוש מתאים וציון המקורות. שבועות מספר לפני פטירתו עוד פרסם ב"העולם" שיצא אז בברלין, מאמר נגד בקורת המקרא.

 נפטר ונקבר בלונדון, י"ח שבט תרפ"ד (24.1.1924).

 אחרי פטירתו הופיע ספרו "תולדות היהודים" בהוצאת "אחיעבר" בארץ-ישראל (9 כרכים במהדורה שניה ו-5 הנוספים בפעם הראשונה בעריכת ד"ר <persName>ב. מ. לוין).</persName>

 במלאות עשר שנים לפטירתו הוציאה הוצאת "אחיעבר" קובץ קטן לזכרו בשם "ספר יעב"ץ", ובשנת תש"ג הוציא מוסד הרב קוק מבחר מאמריו וסיפוריו בשם "לקט כתבים" בעריכת <persName>ב. קלאר.</persName>

 צאציו:<persName> יהודה ליב</persName> (רופא, בפריס) ;<persName> זני</persName> (שיינה) אשת<persName> לזר אקמן, רחל</persName> אשת <persName>מקס ברמן, יצחק</persName> ז"ל (היה סוחר בלונדון).

</p></div>
         <div type="bibliogrphy">
            <listBibl>
<bibl>Volume: #12 ,Page: 4049 ,URL: http://www.tidhar.tourolib.org/tidhar/view/12/4049</bibl><bibl>Volume: #12 ,Page: 4050 ,URL: http://www.tidhar.tourolib.org/tidhar/view/12/4050</bibl>
<bibl>Volume: #12 ,Page: 4051 ,URL: http://www.tidhar.tourolib.org/tidhar/view/12/4051</bibl>
<bibl>Volume: #12 ,Page: 4052 ,URL: http://www.tidhar.tourolib.org/tidhar/view/12/4052</bibl>
<bibl>Volume: #12 ,Page: 4053 ,URL: http://www.tidhar.tourolib.org/tidhar/view/12/4053</bibl>
            </listBibl>
         </div>
      </body>
  </text>
</TEI>
