<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 249 ,URL: http://www.tidhar.tourolib.org/tidhar/view/1/249</bibl><bibl>Volume: #1 ,Page: 250 ,URL: http://www.tidhar.tourolib.org/tidhar/view/1/250</bibl>
<bibl>Volume: #1 ,Page: 251 ,URL: http://www.tidhar.tourolib.org/tidhar/view/1/251</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זאב סמילנסקי (ז"ס)</persName>

</head>
         <div><p> בן ישראל, - נולד בכ"ו אלול תרל"ג (1873) בעיירה סמלה, פלך קיוב (אוקראינה).

 למד בחדר תורה וגמרא, ועברית למד אצל מורים פרטיים. כשגדל צירף לידיעותיו העבריות היסודיות גם השכלה כללית וידיעת שפות.

 להבת ציון נמשך מנעוריו, ובשנת 1891 עלה לארץ ישראל. לפני עלותו לארץ התמחה ברוסיה במקצוע המסגרות ובבואו ארצה מצא לו עבודה כפועל יומי בכרמי ראשון לציון. באב תרנ"א עלה ביחד עם בני משפחתו: דוד אחיו, שפרה אחותו, משה ומאיר דודיו להתנחל על האדמה שהסבא שמעיה

 קנה במושבה. עבד במדידות ובכרמים. בתחילה גרו בצריף על אחת הגבעות ואח"כ ב"חן'' הידוע בחדרה.

 לרגל הקדחת הצהובה עזב את המושבה וחזר לראשון לציון. עבד בכרמים וכעבור שנתים עבר ליפו ועבד בבית החרושת למתכת ל. שטין.

 בשנת 1895 חזר לרוסיה ושהה בגולה שמונה שנים. עבד כשנתים בבתי חרשת גדולים ביליסבטגרד ובפסטוב. כשש שנים עסק בהוראה בחדרים מתוקנים לפי השיטה עברית בעברית בחרסון וביליסבטגרד (בין תלמידיו היו משה ורבקה שרתוק בחרסון), אך לפתע גברו בו הגעגועים לארץ ובשנת 1903 עלה ארצה והשתקע בה.

 כשחזר ארצה היה מנהל גן הילדים הראשון ביפו עם הגננות תמימת סוכובולסקי ויוכבד בקמןלודויפול ואחר כך כמורה בבית הספר העממי ברחובות לזמן קצר.

 לכתוב התחיל עוד בהיותו בארץ בפעם הראשונה (1891). היה מפרסם מאמרים ומכתבים מא"י. בעיקר אהב להתעסק בסטטיסטיקה.

 כשנוסדה בארץ ישראל מפלגת "הפועל הצעיר" היד, אחד המיסדים הראשונים שלה, והיה גם מהעורכים הראשונים של הדו-שבועון "הפועל הצעיר".

 בשנת תרס"ה ערך לפי יזמה עצמית מפקד יהודי יפו, ואת סיכום המפקד הזה פרסם אח"כ ב"העומר" של ש. בן-ציון.

 פרסם מאמרים רבים על עתיד הפרדסנות, הכרמים (שקדים וגפנים) ב"השלח", "העולם", "הפועל הצעיר", "הארץ" ו"בוסתנאי".

 בתר"ע נשא לאשה את מרים בת אברהם ויץ (אחות יוסף ויץ מההנהלה הראשית של הקרן הקימת לישראל).

 אחרי גמר מלחמת העולם הראשונה נכנס לעבוד בעירית תל-אביב במחלקה הסטטיסטית שלה. פרי עבודתו במחלקה עירונית זו ניכר בספרו שפרסמה עירית תל-אביב בתרפ"ה : "תל-אביב לאור המספרים".

 בשנות המשבר בעירית תל-אביב 1926/1927 בוטלה


 המחליקה לסטטיסטיקה שעמד בראשה, והוא חזר לפרדסו.

 מזמן לזמן היה מפרסם עבודות סטטיסטיות ב"בוסתנאי" וב"הפועל הצעיר". אפשר להניח, כי מספר מאמריו כנ"ל עולה למאות. מלאים ענין ביחוד היו המאמרים הרבים שפרסם ב"בוסתנאי" על התפתחות הפרדסנות הארצישראלית.

 על רוב מאמריו היה חותם בפסידונימים: ז"ס, בן-ישראל וכו'.

 בשנת חייו האחרונה נהרג בנו הבכור, ישראל, בתאונת דרכים. מאורע טרגי זה השפיע על מצב בריאותו שנתערערה, ובט''ו טבת תש"ד מת, והובל לקברות לבית העלמין ברחובות ונקבר ע"י קבר בנו ישראל. בנו השני הוא הסופר הצעיר ס. יזהר מנהל הגימנסיה ברחובות.

</p></div>
         <div type="bibliogrphy">
            <listBibl>
<bibl>Volume: #1 ,Page: 249 ,URL: http://www.tidhar.tourolib.org/tidhar/view/1/249</bibl><bibl>Volume: #1 ,Page: 250 ,URL: http://www.tidhar.tourolib.org/tidhar/view/1/250</bibl>
<bibl>Volume: #1 ,Page: 251 ,URL: http://www.tidhar.tourolib.org/tidhar/view/1/251</bibl>
            </listBibl>
         </div>
      </body>
  </text>
</TEI>
