<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 798 ,URL: http://www.tidhar.tourolib.org/tidhar/view/2/798</bibl><bibl>Volume: #2 ,Page: 799 ,URL: http://www.tidhar.tourolib.org/tidhar/view/2/799</bibl>
<bibl>Volume: #2 ,Page: 800 ,URL: http://www.tidhar.tourolib.org/tidhar/view/2/800</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זלמן אפשטיין (שלמה האלקושי)</persName>

</head>
         <div><p> נולד בליובאן, מחוז בוברויסק, פלך מינסק (רוסיה הלבנה), כ"ט אלול תר"כ (1860), לאביו נחום (בעל טחנה, תלמיד חכם ומורה עברי) ולאמו פייגה ביילה לבית שפירא. אחי המורה והפדגוג דר. יצחק אפשטין.

 קבל חנוך מסורתי בחדר ובישיבת וולוזין. שם נתפס גם להשכלה. כשעברו הוריו לאודיסה המשיך להשתלם בלמודים כלליים וניסה להכנס לאוניברסי

 טה אך לא הצליח. באודיסה למד בבית המדרש יחד עם י. ח. רבניצקי.

 נשא לאשה את סוניה בת זלמן יעקב ויחניאגסקי (זי"ו), מחבר הספר "ברומו של עולם" (אודיסה, תרנ"ד).

 באודיסה התחיל לפרסם את מאמריו הראשונים. ובשנות תרל"ט-תרמ"א פרסם מכתבים ומאמרים ב"הקול" של רדקינסון (קניגסברג), ב"המליץ", ב"הצפירה" וב"הבקר אור" (של גוטלובר) על נושאים לאומיים ועל חבת ציון.

 עסק במסחר לסרוגין ויסד גם בית חרשת ללבנים באודסה

 היה מהמנין הראשון של אגודת "בני משה" שנוסדה בתרמ"ט ע"י אחד העם.

 בתר"ן נתמנה למזכיר ולמנהל הפנקסים בועד אגודת חובבי ציון באודיסה, שאושרה רשמית באותה השנה ע"י הממשלה הרוסית. המשיך בתפקידו זה עד תר"ס.

 בתרס"ד הוזמן ע"י ק. ז. ויסוצקי כמנהל פנקסים ראשי בבית מסחרו בפטרבורג. באותן השנים פרסם הרבה מאמרים חשובים המצטיינים בסגנונם הנמלץ, על חבת ציון ועל סופרים עברים ולועזיים. ביחוד עשו רושם גדול זכרונותיו בצורת פרקי שירה שפרסם בשם "מילקוטו של שלמה האלקושי". בתרס"ה הוציא לאור את מבחר כתביו בכרך אחד. אך הוא הופיע בזמן קשה, בשעת פרעות אוקטובר 1905, ולא עשה את הרושם הראוי. מאמרי הערכה נכתבו אז ע"י רב

 צעיר ב"הצפירה", יעקב טפליצקי ב"ייבריסקיה ז'יז'ין" ומ.י. ברדיצבסקי. כמה מפרקי זכרונותיו אלה נכנסו אח"כ לספרי למוד שונים.

 באותה תקופה ערך את העתון היומי "דער טאג", שיצא לאור בפטרבורג בהוצאת ליאון רבינוביץ ("איש יהודי"), עורך ומו"ל "המליץ".


 היה עברי נלהב, ובשנות מגוריו בפטרבורג היה פעיל מאד בחברת "חובבי שפת עבר" והתמסר בכל נפשו לעניני החנוך העברי.

 בתרס"ח בקר בא"י והושפע מאד מצלילי השפה העברית החיה המדוברת בפי ילדי הישוב.

 לאור נסיון תחית השפה בא"י פרסם בתרס"ט קונטרס בשם "לשאלת תחית שפת עבר" בצורת מכתב גלוי לראשי ההסתדרות "עבריה" להגשים את השפה העברית החיה - הלכה למעשה בקהלות של תחום המושב ברוסיה ע''י כבוש מוסדות החנוך, החל מגן הילדים, החדר והישיבה.

 הנדיב וחובב התרבות העברית רפאל שלמה גוץ, חתן ק.ז. ויסוצקי העמיד לרשותו במשך שנתיים מאה רובל לחודש, לשם מטרה זו. ולפי יזמת העסקן והסופר יוסף חיים דורוז'קה מהעיירה קאלינקוביץ פלך מינסק, הוזמן לשם. ובניסן תרע"א הוסכם לפי החלטת הקהל בחתימת הרבנים, גבאי בתי התפלה, ראשי מוסדות הצבור וחשובי בעלי הבתים של העיירה, "שכל ילדי המקום ילמדו בגן הילדים העברי שיווסד בעיירה למען אשר תהיה השפה העברית לשפה חיה ומדוברת בפיות הדורות הבאים לעם ישראל". 

 בראשית תרע"ב נפתח המוסד החנוכי שהיה חציו גן וחציו בית ספר (הראשון ויחידי במינו ברוסיה) והתקיים במאמצי המורה יעקב ברם והפרביליסטיות אסתר קליונר ושרה מנדליוב ובמאמציו הוא במשך שנתיים.

 בשנת תרע"ג נבחר לציר הקונגרס הציוני ה-11 בוינה.

 בשנת 1918 נבחר ע"י הציונים לחבר הקהלה העברית הדמוקרטית בפטרבורג.

 בימי מלחמת האזרחים ברוסיה אירע לו אסון נורא: בנו יחידו, יצחק, נהרג ע"י עובדי הצ'יקה הרוסית (הבולשת הסוביטית) באשמת השתיכותו לאגודה קונטרריבולוציונית כביכול. הרצח הזה המר את רוחו. ואת רחשי לבו גילה לנו במונוגרפיה-הקינה על מות בנו הנ"ל, שראתה אור ב"רשומות", כרכים ה-ו, ובחוברת מיוחדת (ת"א תר"ץ).

 בשנת 1925 הצליח לצאת מרוסיה הסוביטית ולהגיע לארץ ישראל יחד עם בתו שרה. כאן לא הצליח לקנות לו מקום בחברה למרות ההשתדלויות המרובות של אחד העם וביאליק לסדרהו כפקיד באחד המוסדות וכל ימיו היו מרים וקשים, אם כי תמיד היה מראה פנים שוחקות בפגישה עם ידידיו. ניסה לעבוד בקרן הקיימת, בקרן היסוד, אך לא יכול להתרגל לעבודות אלו, ולדרישות שהעבודות האלו דרשו ממנו. הוא גם ניסה לעסוק בתעשיה היה שותף ליסוד בית חרושת לאריגת טליתות, עם חיים אלפרן, אך בלי הצלחה ; אח"כ מצא את לחמו בקושי בעבודה ספרותית שביאליק השתדל להמציא

 לו. לפי הצעתו של ביאליק נמסר לל לחבר מונוגרפיה על מ. ל. לילינבלום. המונוגרפיה הזו נדפסה אח"כ ויצאה לאור בצורת ספר ; השתתף ב"הארץ", התחיל להכין חומר בשביל "ספר השבת", שיצא אחרי פטירתו בהוצאת "עונג שבת". ערך את החוברת "יוסף חיים דורוז'קה, ציון לסופר עברי אומלל, איש הרוח מסוג נאצל בלתי שכיח" (ת"א, תרצ"ד).

 בשנות חייו האחרונות גר ברמת גן. שם חלה את חליו ובז' כסלו תרצ"ז נפטר בתל-אביב. נקבר בבית הקברות הישן. עד יומו האחרון הגיב במאמריו על כל תופעות החיים הצבוריים.

 בתו: שרה אשת דוד גרבר (לנינגרד).

 אחרי פטירתו אספה אגודת "עונג שבת" את מבחר מאמריו שפרסם בארץ ישראל והם הופיעבכרך גדול אחד למלאת שנה לפטירתו.

</p></div>
         <div type="bibliogrphy">
            <listBibl>
<bibl>Volume: #2 ,Page: 798 ,URL: http://www.tidhar.tourolib.org/tidhar/view/2/798</bibl><bibl>Volume: #2 ,Page: 799 ,URL: http://www.tidhar.tourolib.org/tidhar/view/2/799</bibl>
<bibl>Volume: #2 ,Page: 800 ,URL: http://www.tidhar.tourolib.org/tidhar/view/2/800</bibl>
            </listBibl>
         </div>
      </body>
  </text>
</TEI>
