<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2908 ,URL: http://www.tidhar.tourolib.org/tidhar/view/7/2908</bibl><bibl>Volume: #7 ,Page: 2909 ,URL: http://www.tidhar.tourolib.org/tidhar/view/7/2909</bibl>
<bibl>Volume: #7 ,Page: 2910 ,URL: http://www.tidhar.tourolib.org/tidhar/view/7/2910</bibl>
<bibl>Volume: #7 ,Page: 2911 ,URL: http://www.tidhar.tourolib.org/tidhar/view/7/2911</bibl>
<bibl>Volume: #7 ,Page: 2912 ,URL: http://www.tidhar.tourolib.org/tidhar/view/7/2912</bibl>
<bibl>Volume: #7 ,Page: 2913 ,URL: http://www.tidhar.tourolib.org/tidhar/view/7/2913</bibl>
<bibl>Volume: #7 ,Page: 2914 ,URL: http://www.tidhar.tourolib.org/tidhar/view/7/2914</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זלמן שניאור (זלקינד (מקוצר "זאלי'') שניאורסון)</persName>

</head>
         <div><p> נולד בשקלוב, פלך מוהילוב, על הדניפר שברוסיה הלבנה, בשבט תרמ"ז (פברואר 1887).

 לאביו ר' <persName>יצחק איזיק שניאור-שניאורסון </persName> (מן הענף השניאורסוני בניזין - בדרך לקיוב, ואחד מצאצאי רבי <persName>שניאור זלמן מליאדי</persName> בעל "התניא'') ולאמו<persName> חיה פיגה</persName> <persName>זוסמנוביץ</persName> דון-יחיא (ממשפחה נודעה בריגה - בעל חרשת לשימורי דגי המקום מלפני 85 שנים ויותר). אביו <persName>ר' יצחק איזיק</persName> היה מומחה לאבני-חן ולחפציםעתיקים. היו לו - עסק במוסקבה ועסק בורשה עד לפני מלחמת העולם הראשונה. איש אמיד היה ובקי בש"ס ופוסקים. בכל יום, בשהות אביו בבית, שמע אותו הילד<persName> זאלי </persName> - עם הנץ שחר "מנגן" בגמרא. וכן למד אצלו להבחין בין אבן-טובה לאבן טובה לפי צבעיהם ולטישותם. בין רקמות כסף וזהב עתיקות שהובאו מסיביריה ומסין ובין כל עתיקות של גילופי מתכות בארז', בכסף ובזהב. לימוד ביתי זה נשאר בזכרון המשורר לעתיד לבוא לכל ימי חייו ועוררה בו את התשוקה לאמנות ולצבעים הרמוניים עד היום הזה.

 בהשכלה היסודית היהודית התקדם בילדותו במהירות, וכשהתחיל בשנתו התשיעית ללמוד גמרא, עשה אביו סעודה לכבוד המאורע. מהחומש ורש"י שלמד בשפע, עוד לפני עלותו לכיתת הגמרא, רכש לו בסיס נרחב למרי בכושר הבנה וביטוי בשפה העברית, ואידית


 הרי שמע לרוב בסביבתו. ובהגיע לידו סיפורי מעשיות ודברי-חרוזים בספרים קטנים בשתי הלשונות, היה קורא ונהנה ומבקש לקרוא עוד ועוד, ותוך כדי קריאה ניסה בגיל התשע, לבדות סיפורים וחרוזי שירים ולהעלותם על הכתב בשתי הלשונות, "כמו הגדולים" מחברי הספרים. אביו לא ראה בעין יפה את הסטיה הזאת לספרי החול אלו. ניסה להניאו ממנה בעונשין ובאיומי עונש של מעלה. אך הנער התמרד ופנה עורף לדרך שאביו רצה להוליכו בה לפי מסורת המשפחה, ובגיל 13-14 עזב את בית הוריו ונסע לאודיסה, להתאבק בעפר רגלי הגדולים שלמד להעריצם מהספרים ה"חדשים" <persName>(מנדלי,</persName> <persName>ביאליק, רבניצקי, לילינבלום </persName> וכו') ולהשתלם בהשכלה כללית. כדי שיהיה גם הוא "בן-אדם". משלא מצא לו משען חמרי באודיסה, עבר לוארשה ונתקבל בהוצאתהספרים "תושיה" לעבודה "טכנית" במפעל הגדול לספרות עברית (בין השאר היה מתפקידו להעתיק לנקי כת

 בי-יד בשביל עתון-הילדים "עולם קטן"), ואף הדפיס בו גם שירים משל עצמו ולשירים שכתב באידית מצא מקום ב"יודישע פאלקס צייטונג" של <persName>ספקטור</persName> , כאן נזדמן לו להכיר את סופרי שתי לשונות היהודים שבווארשה, ואף לעניין אותם ביצירותיו שלו.

 פרסם כתבים גם ב"לוח-אחיאסף" ובירחון "השילוח" שיצא אז בעריכת <persName>קלוזנר</persName> . כן השתתף בשבועון "הדור" המחודש שהוציא אז <persName>דוד פרישמן</persName> , היה זמן-מה מזכירו של<persName> י. ל. פרץ</persName> ופרסם מיצירותיו ב"עלים לספרות" שהוציא פרץ באידית. בשנתו ה-17 הזמין אותו <persName>י. ד.</persName> <persName>ברקוביץ </persName> לוילנה, להשתתף ב"הזמן" היומי והירחון שנוסדו אז, ואת התרשמותו מוילנה בשתי שנות חייו ועבודתו בה הביע אח"כ בפואימה "וילנה". אח"כ הוציא בתרס"ז את ספר-שיריו הראשון "עם שקיעת החמה", שיצא במהדורות אחדות, ועל הרושם העז שעשתה הופעתו תעיד "קבלת הפנים" שערך לו <persName>ביאליק</persName> במסתו "שירתנו הצעירה" בשורות נלהבות אלו:

 והנה שניאור - "שמשון" צעיר, שגדלו לו בין-לילה כל שבע מחלפותיו. גור אריה שיש בו מסימני משפחת "דבי עילאי". איש לא ראהו כשחש בצמיחת שניו וצפרניו ואיש לא ראהו גם בהאבקו...

 מתוך חביון היער, עז ואמיץ, זנק פתאום לקראתכם, כשטרפו מפרפר בין שניו החדות ולהט נצחון בעיניו...

 משפסק ירחון "הזמן" בסוף 1905 וסופריו נתפזרו, נסע <persName>שניאור</persName> לשוייץ, שם התחיל לכתוב את הפואימה "בהרים", וב-1907 עבר לפאריס, המשיך בעבודה ספרותית-פיוטית, למד בסורבונה ספרות ופילוסופיה ואף עבר קורס גבוה של מדעי הטבע. בשנות 1908-1913 הרבה לנדוד באירופה וביקר גם בצפון-אפריקה. אותן שנים היו פוריות מאד ביצירתו, בה נתן מבע בשיר ובפרוזה לרגשותיו ולהגיגיו של היהודי המשתחרר והחפשי מעול גלות נפשית והנהנה מהטבע ומהחיים כמו כל אדם באשר הוא אדם, חפשי מהכבלים ששמו עליו גורמים חיצונים ופנימיים, אך לא מנותק מקרקע גידולו העצמי בעבר הקרוב והרחוק, ונושא עין לשויון אנושי גמור שיבוא עם שויון לאומי, כשעמו ישוב לתפוס עמדה איתנה כעם ממלכתי על אדמתו, כחבר שוה במשפחת העמים החפשיים (ראה למשל, את שיריו ועל ארץ-ישראל ואת הפואימה הידועה שלו "עם צלילי המנדולינה").

 בראשית מלחמת העולם הראשונה נעצר בגרמניה כשבוי אזרחי בגלל נתינותו הרוסית. אחרי ארבע שנים הצליח לצאת מגרמניה לדניה וב-1919 ביקר בפעם הראשונה באמריקה ואחר-כך חזר לאירופה והתישב בברלין, ה החל מתרכז צבור של יוצאי מזרח אירופה, יוצרים וקוראים ופעילים בספרות העברית. כאן יסד יחד עם <persName>שלמה זלצמן</persName> (ראה כרך שני, עמוד 669) את הוצאת "הספר". בו בזמן החל ללמוד רפואה באוניברסיטת ברלין, אך פעולתו הספרותית לא נתנתו לגמור את לימודו זה.

 בשנת 1923 עבר להשתקע בפאריס ובעת פלישת הגרמנים לצרפת במלחמת העולם השניה (1940) נמלט לספרד, יצא ב-1941 לארצות הברית וישב בניו-יורק עד עלותו לארץ (איבד את כל חפציו ואת כל ספריו).

 בעשרות שנות יצירתו פרסם בספרים מיוחדים, בקבצים, בעתונים ובכתבי-עת בשתי הלשונות ספורים, מסות, מאמרים, הערכות ודברי זכרונות על סופרים, הכתובים בהומור ובציוריות מרובה. בכמה מיצירותיו החיה מחדש את היהודים והגויים של "תחום המושב" על קרקעחייהם הטבעי במורשת הדורות ובהשתלבותו בתמורות הזמנים, לא במגמה לגנות או לשבח, אלא בתיאורו של אמן, היוצר מחדש את החיים והטבע בתוספת גונים וצורות מחזונו ובחיבה שרשית של האדם היהודי לאחיו מכל מעמדות החברה ומכל רמות-התרבות השונות.

 לעשות רשימה כוללת של כל ספריו בשיר ובפרוזה, במאמרים ובזכרונות, זהו ענין לביבליוגרף מומחה, וכבר החל בזה <persName>שמואל לחובר</persName> (אחיו של <persName>פישל לחובר</persName> ) פה בארץ, וכן<persName> א. ר. מלאכי </persName> בניו-יורק ועוד ביבליוגרפים אחרים, אבל לידי רשימה שלמה לא הגיעו, שכן עוד הסופר והמשורר <persName>שניאור</persName> יוצר במלוא כוחו, ודברי פרוזה ושיר שוטפים ועוברים לנגד עיני הקורא. בערך זה מובאים רק יצירותיו המובחרות שכבר יצאו בצורת ספר, או שמוכנות לדפוס.


 בשיר (עברית): "עם שקיעת החמה'' (תרס''ותרס"ז, וורשה) ; "שירים" (קובץ גדול, הוצאת "מוריה", אודיסה, 1913); "גשרים'' ו"חזיונות" (שני כרכים מפוארים, ברלין, 1923); ארבע כרכים מהודרים וגדושים: "שירים'' (כרך אחד), "פואימות" (שני כרכים), "שירי ילדים'' (לילדי-ישראל, כרך אחד, עם ציורים מאת<persName> נחום</persName> <persName>גוטמן</persName> ). כל כרך מכיל כחמש מאות עמוד, בהוצאת "עםעובד" (1952), כרך חמשי "פואימות" מוכן לדפוס.

 בפרוזה (עברית): בשנת 1909 - כרך פרוזאי בספריה הגדולה <persName>לבן-אביגדור</persName> בוורשה ; "במצר", אוסף סיפורים מובחרים (בהוצאת "ספר", ברלין 1923).

 בישראל - ע"י הוצאת "עם עובד" : "פנדרי הגיבור" (שלשה כרכים הופיעו. ספר רביעי, חמשי, ששי ושביעי עומדים לצאת לאור); "הגאון והרב" (מימי הפולמוסין בין החסידות (חב"ד) ובין המתנגדות הוילנאית); "אנשי-שקלוב" (מהדורה חמשית); "ביאליק ובני דורו" (עם תמונות); "פרישמן ובני דורו" (מוכן לדפוס); "הקיסר והרבי" (מתורגם לעברית בידי המחבר מן הרומן הידוע בשם זה באידית בחמשה כרכים, מוכנים לדפוס).

 בישראל - ע"י הוצאת "יבנה": "פנדרי הגיבור" (ביום של המחבר, בצורת מחזה) ; "מעבר לדור" (סיפורים הומוריסטיים, מוכן לדפוס).

 מוכנים לדפוס בידי המחבר: "פואימות ומחזות ביבליות" (בשיר), חלק חמשי לספרי השיר שלו; מחזות להצגה - ביניהם: א. "שלמה וחמש נשיו" ; ב. "בימי הגאון"; ג. "המזבח הכבוי" (מימי הפולמוסין בין רומי וישראל) ; "גלגולים" (חתך בתולדה העברית בשבע מערכות קטנות) ; "נס נירנברג" (עלילת דם מימי הבינים) ועוד; "יום בגן-עדן של מטה" (רומן בשני חלקים).

 ספריו באידית נדפסו רובם בעתון היומי "פורוערטס'' בניו-יורק במשך 26 שנים (41 כרכים). פה רשומים רק החשובים שבהם: "פאנדרי הגיבור" (5 חלקים, כל חלק 400 עמודים לפחות (יצוא בצורת ספר); "הקיסר והרבי" (רומן היסטורי בחמשה חלקים (2000 עמודים), נמכר כולו (בארבע מהדורות); "שקלאווער אידען" (במהדורות רבות); "פעטער זשאמע"; "שקלאוער קינדער" (הוצאת היובל בניו-יורק) ; "אטאג עולם הזה" (שני חלקים, מחיי אמן עברי בפאריז)! "געזאמלטע שריפטען" (3 חלקים) ; "40 יאהר ליד און פאעמעס" (כל שיריו ופואימותיו במקורם - אידית (320 דפים גדושים בספר)! "דירות" (רומאן של רווק זקן העובר כל חייו מדירה לדירה. מוכן לדפוס) ; "מאדנע מענשען" (פסיכא-אנאליטישע ערצעהלענגען) ; " "מיינע רעדאקטארען" (שני כרכים); "די משומדתע" (רומאן, 400 עמודים. יצא בצורת ספר); "צוזאמענברוך" (רומאן מימי הפלישה של הנאצים בוורשה) ; "דער קאפ" (רומאן פאנטאסטי - שני חלקים. מוכן לדפוס); "אהיך (רומאן. שריפטען פון א זעלבסט מערדער); "עוועלין און איהרע ליבעס" (רומאן - מבארות הנפט בקאליפורניה. שני חלקים.

 נדפס ב"פארווערטס", ומוכן בצורת ספר - לדפוס) ; "רייזעס און פעליעטאנען" (שני חלקים) ועוד.

 ספריו שתרגומו ללועזית: "נח פאנדרי" (תורגם לכל השפות האירופיאות. באנגלית יצא באנגליה וגם באמריקה. התרגומים המובחרים שבהם - הוא הצרפתי וההולנדי); "צוזאמענברוך" )Downfall(הופיע באנגלית בניו-יורק ; "הקיסר והרבי" ו"עוועלין" מוכנים לדפוס בתרגום אנגלי. הרבה קובצים משיריו ניתרגמו לשפות אירופה.

 מפעליו התרבותיים: בניו-יורק ייסד את .קרן שמואל הברגריץ" ומסר לאוניברסיטה עשרת אלפים דולר במזומנים. את האחוזים 300-400 דולר מקבל תלמיד מצטיין בספרות בכל שנה (בשנה זו קיבל את הפרס התלמיד<persName> א. מירסקי)</persName> . וכן ייסד את בית-התלמוד (הנבנה בתלפיות) על שם<persName> הרמן בש</persName> , החי במיאמי-ביטש בארצות הברית. על שם בית זה כבר הונחו 18 אלף דולר.

 בשנת 1925 ביקר בפעם הראשונה בא"י (הוזמן ע"י <persName>מ. מ. אוסישקין)</persName> לפתיחת האוניברסיטה העברית בירושלים.

 בשנת 1936 ביקר עם רעיתו בארץ וקיבל את פרס הסוכנות על שם ביאליק.

 בשנת 1951 עלה עם רעיתו להתישב בארץ, בביתו אשר רכש לו ברמת גן.

 בשנת 1936 העניק לו הסמינר התיאולוגי מיסודו של ד"ר <persName>סטיפן </persName> ווייז בניו-יורק, את התואר "דוקטור כבוד לספרות עברית".

 בשנת 1946 קיבל בניריורק את פרס "למד".

 בשנת 1950 קיבל את פרס ביאליק בתל-אביב.

 בשנת 1951 העניקה לו המדרשה ללימודי היהדות בצ'יקאגו, תואר ד"ר לספרות.

 בשנת 1955 קיבל את פרס העצמאות בירושלים מטעם מדינת ישראל.

 ספרו "לוחות גנוזים" עורר פולמוס גדול, באשר מתאר הוא מאורעות בתולדות-בראשית של עם ישראל בסגנון מקראי "בן תקופתו" במגמות מנוגדות ל"תיאור הרשמי" שנמסר בתנ"ך, כאילו הן רשימות של "אנשי אופוזיציה" מאותה תקופה רחוקה, שמטעם זה נגנזו על ידי "מאספי ההיסטוריה הרשמיים". רבים ראו בכך פגיעה במסורת המקודשת של האומה, כמו לפנים בסיפורי "במדבר" של <persName>דוד פרישמן</persName> ". אך שלא<persName> כפרישמן,</persName> שתפס עמדה "אופוזיציונית'' מובהקת בצד המתנגדים למשה ולמשטרו, נשאר <persName>שניאור</persName> בתחום החזון האמנותי האוביקטיבי, שלח את אור אבוקת החזון לפנות שרויות באפלה במרחקי עברנו, והציג את הגירסאות של "המגילות הגנוזות" לא בחילוף לגירסאות המקרא, אלא כמתן הבעה גם להשקפות ולדעות אחרות של בני התקופות ההן.

 אשתו: <persName>שלומית</persName> בת <persName>דן לאנדוי</persName> מווארשה (סוחר ובעל-תורה ידוע בחוגי היהודים בווארשה. רוב קרוביה, אחיותיה ואחיה נספו בשואה הנאצית - 22 איש).

 צאצאיו: <persName>אליהו </persName> (סגן פרופיסור באוניברסיטה בברקליי, קאליפורניה. מטימטיקן וחוקר אטומי, כמו כן מומ


 חה בכימיה אורגנית. חי עם אשתו בלוס-אנג'לוס, ומתכונן לבוא ולעבוד במכון וייצמן ברחובות, כבן 29 שנה); <persName>רבקה-רינא</persName> - Laura Toledo(מחוללת ידועה ופסלת בעלת כשרון. חוללה יחד עם <persName>אנטוניה בסברדי</persName> וכן בבלט בניו-יורק. יסדה עכשיו חבורת-אמנים ויצרה בשבילם את הכוריאוגרפיה של כל ההצגות. כבת 24 שנים).

</p></div>
         <div type="bibliogrphy">
            <listBibl>
<bibl>Volume: #7 ,Page: 2908 ,URL: http://www.tidhar.tourolib.org/tidhar/view/7/2908</bibl><bibl>Volume: #7 ,Page: 2909 ,URL: http://www.tidhar.tourolib.org/tidhar/view/7/2909</bibl>
<bibl>Volume: #7 ,Page: 2910 ,URL: http://www.tidhar.tourolib.org/tidhar/view/7/2910</bibl>
<bibl>Volume: #7 ,Page: 2911 ,URL: http://www.tidhar.tourolib.org/tidhar/view/7/2911</bibl>
<bibl>Volume: #7 ,Page: 2912 ,URL: http://www.tidhar.tourolib.org/tidhar/view/7/2912</bibl>
<bibl>Volume: #7 ,Page: 2913 ,URL: http://www.tidhar.tourolib.org/tidhar/view/7/2913</bibl>
<bibl>Volume: #7 ,Page: 2914 ,URL: http://www.tidhar.tourolib.org/tidhar/view/7/2914</bibl>
            </listBibl>
         </div>
      </body>
  </text>
</TEI>
