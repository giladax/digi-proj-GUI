<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 764 ,URL: http://www.tidhar.tourolib.org/tidhar/view/2/764</bibl><bibl>Volume: #2 ,Page: 765 ,URL: http://www.tidhar.tourolib.org/tidhar/view/2/765</bibl>
<bibl>Volume: #2 ,Page: 766 ,URL: http://www.tidhar.tourolib.org/tidhar/view/2/766</bibl>
<bibl>Volume: #2 ,Page: 767 ,URL: http://www.tidhar.tourolib.org/tidhar/view/2/767</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>זרח ברנט</persName>

</head>
         <div><p> נולד בציטוביאן, פלך קובנה, ליטא, ט"ז ניסן תר"ג (1843), לאביו ר' <persName>נחום</persName> (תלמיד-חכם, סוחר בפרוות). למד בחדרים, בישיבת סלובודקה ואח"כ בישיבת הרב חיים בן <persName>אברהם קרויזר</persName> (מחבר "פרי עץ חיים" על ארבעת הטורים), שהשתוקק כל ימיו לעלות לארץ הקודש ונטע תשוקה זו אף בלב תלמידיו.

 בתרכ"ה בא אל הישיבה הסוחר האמיד ר' <persName>יצחק</persName> <persName>הכהן</persName> מלונדון (מיוצאי ליטא), וביקש את הבחור זרח ברנט לחתן לבתו <persName>רחל לאה.</persName> הוא לא רצה לצאת ללונדון בעת שהיה מקוה לעלות ארצה עם רבו. אך לעצת רבו הסכים לשידוך, ורבי ברכו שיצליח בעסקיו בלונדון, שיהיה לו כסף להתישבות בארץ-ישראל.

 אחרי היותו במשך שנתים סמוך על שולחן חותנו ועוסק בתורה למד את מלאכת הפרוונות ועבד בשכר לירה אחת לשבוע ומשידע את המלאכה יסד בית תעשיה ומסחר לפרוות והצליח בעסקיו. ארגן את יהודי מזרח-אירופה בחברה ש"ס ובהשתדלות "דיפלומטית" ממושכת ובסבלנות הצליח לסלק את התנגדות ראשי הקהלה (יהודים אנגלים ותיקים וביניהם אף אצילים) והרב הראשי ר'<persName> נתן אדלר</persName> ליסוד עדה מיוחדת של יהודי מזרח אירופה, וכך נוצרה העדה שסידרה את חייה הדתיים לפי המסורת מהמולדת הישנה. סבל במובן המרי בגלל שמירת שבת (יום גבית החובות והתשלום לפועלים), אך במשך הזמן הצליח להתקשר עם סוחרים בלייפציג ובפאריס ולרכוש לו הון כל-שהוא. תמך בשד"רים מארץ-ישראל והשתדל ליסד בלונדון חברה לישוב ארץ-ישראל, וכשמלאו שבע שנים לשהותו באנגליה ונתאפשר לו לרכוש פספורט בריטי עלה ארצה עם אשתו ובתו <persName>חנה</persName> , שהיתה אז בת שנתים.

 ביום כ"ו חשון תרל"ב הגיעו דרך החור שבחומת החוף ליפו, שהיו בה אז רק שמונה אשכנזים מבוגרים (ר' <persName>חיים שמרלינג </persName> ובניו, ר' <persName>חיים "בקר"</persName> ,


 ר' <persName>שפסיל שוחט</persName> בעל מלון ור' <persName>משה קרמר</persName> ), ואחרי שבועיים נמצאה להם שיירה לעלות ירושלימה על גבי פרדות וגמלים (לינות לילה ברמלה ובבאב-אל-ואד). כאן מצא את עקבות הכשלון ברכישת אדמת יריחו להתישבות חקלאית, ולכן עסק לעת עתה במסחר והפסיד בו את כספו. עבד זמן-מה כתופר-מגבעות אצל גרמני, עד שההוא זרק לו פעם בכעסו מגהץ לוהט אל ראשו. הצטרף למיסדי מאה שערים, אך מחוסר פרנסה חזר לבדו ללונדון, המשיך שם בעסקו כשנה וחסך כאלף לירות, חזר ירושליימה ובנה בתרל"ד את ביתו בין עשרה הראשונים במאה שערים ואת יתר כספו הלוה לבונים אחרים. משפיגרו בתשלומים ולא נשאר לו כסף למחיה יצא שוב ללונדון עם משפחתו, שהה שם כשנתיים ופיתח את עסקו, תמך בשד''רים ועשה תעמולה בין הסוחרים לתמיכה במוסדות ירושלים ולמען ישוב ארץ-ישראל. בשבט תרל"ז עלה ארצה<persName> בפעם השלישית</persName> עם משפחתו והביא אתו סחורות שונות, ביניהן 20 חביות דגים מלוחים (אז הובא מצרך זה בפעם הראשונה לירושלים). הפעם מצא התעוררות מחודשת ליסוד מושבה. הצטרף לחבורת <persName>הרי"מ סלומון</persName> , ר' <persName>יהושע שטאמפר</persName> ור' <persName>דוד גוט</persName> <persName>מאן</persName> ונסע עמהם בקיץ תרל"ח לסייר קרקעות שהוצעו למכירה וכשהתקשרו בתיווכו של <persName>חיים אמזלג </persName> (סגןקונסול בריטי ביפו) לקנית 3375 דונם מאדמת סלים קסר (החלקה הראשונה של פתח תקוה) נתן צ'ק על 300 לירות על בנק לונדוני לדמי קדימה. סבל רבות בהרפתקאות שבאישור הקניה והעברת הקרקע ובהקמת הישוב על הקרקע. (אשתו סירבה לצאת אתו למדבר שממה והרב <persName>שמואל סלנט</persName> פסק שהיא זכאית לדרוש ממנו גט. אז טען, שבהיות ולפי דעתו ודעת "פקחים" אחרים עושה הוא מעשה שגעון, הריהו "בלתי שפוי בדעתו" ועל פי הדין פסול הוא לתת גט. בסוף עודדו אותה ר' <persName>שמואל סלנט</persName> והרב<persName> י. ל. דיסקין </persName> והסכימה ללכת אחרי בעלה "לארץ לא זרועה"). למעלה משלש שנים עבד וסבל עם ראשוני פתח תקוה מחסור, מחלות וטיפול קוסם ורופא ערבי, חוסר דירה והכרח להרוס בית שנבנה בלי רשיון, ולפעמים אף רעב ממש (כשגאו מי נחל מוצררה ולא יכלו להביא קמח מיפו - ואף הוא עצמו הוכרח פעם לחזור ריקם משליחותו בגלל מעצור זה). בתרל"ט היה להם יבול מבורך, ואז העלו על גבי 30 גמלים לירושלים את המעשר מיבול אדמתם. אך בשנים שלאחריה היו יבולים זעומים והמלריה הפילה חללים לרוב, ומשפחות המתנחלים החלו עוזבות את המקום. גם הוא לא יכול להמשיך, כי אזל כל כספו, ואחרי שמכר את תכשיטי אשתו להוצאות הדרך יצא עם משפחתו בקיץ תרמ"א ללונדון להבריא שוב את מצבו החמרי ולהצטייד בכסף על מנת לחזור ארצה.

 בלונדון ובמסעיו המסחריים הוסיף לעשות תעמולה למען ישוב ארץ-ישראל, ובהיותו בפאריס בקיץ תרמ"ג השתדל והצליח להתקבל לראיון אצל הבאתן בנימין רוטשילד וביקש את עזרתו לביסוס פתח

 תקוה. הבארון לא נעתר לו מיד והוא שלח להרי"מ <persName>סלומון </persName> ור'<persName> דוד גוטמן</persName> תזכיר מנוסח בצרפתית יפה, בקשה אל הבארון וסיפור פרשת תלאות המיסדים שיחתימו עליו את המתנחלים וישלחוהו לו לשם מסירה לבארון. אך הם לא עשו כעצתו, כי בראותם כיצד משתררת פקידות הבארון על ראשון לציון וזכרון יעקב לא רצו שגם למושבתם הם תוכנס הפסולת של התרבות הצרפתית במקום התרבות הישראלית הירושלמית.

 באותה שנה עלה ארצה <persName>בפעם הרביעית</persName> , לבדו, תיקן את הריסות ביתו בפתח תקוה, בנה עוד בית בן שתי קומות ונטע כרם זיתים וכרם גפנים. זה היה בעת שמחדשי הישוב הקימו את משכנם בכפר יהודיה והזמינו גם אותו לבנות שם, אך הוא הצטרף להרב <persName>אריה ליב פרומקין</persName> והחליט שהישוב צריך להיות דוקא בתוך נחלת האכרים, בפתח תקוה ולא במקום רחוק ממנה.

 בראשית תרמ"ד יצא שוב ללונדון, עסק במסחרו והצליח ולרגל מסע מסחרי ללייפציג בסוף הקיץ יסד שם חברת ישוב ארץ-ישראל ואח"כ יסד חברה כזו גם בלונדון ונבחר כציר בשליחותה לועידת חובבי

 ציון בקאטוביץ. בא בדברים עם <persName>קלמן זאב ויסוצקי</persName> ויתר ראשי התנועה, הסביר להם את מצב המושבות בארץ ואת לבטיהם וצרכיהם של המתנחלים והועידה הקציבה עזרה כספית לפתח תקוה ולגדרה. בדרך חזרה שוב נתקבל לראיון אצל הבארון רוטשילד, והפעם כבר גילה הבארון נטיה להכניס גם את פתח תקוה לתכנית פעולותיו בארץ. אח"כ עלה ארצה <persName>בפעם החמשית</persName> . השתדל לטובת פתח תקוה ובנינה, בנה את בית-המרחץ בכספו והחליף מכתבים עם <persName>ד"ר י. ל.</persName> <persName>פינסקר</persName> בהצעות תיקונים בניהול הענינים מטעם חובבי ציון. ושוב יצא ללונדון ובטבת תרמ"ו עלה <persName>בפעם</persName> <persName>הששית</persName> והביא את משפחתו. באותה שנה חגג את חנוכת ביתו והכניס ספר-תורה לבית-הכנסת בחגיגה מפוארת. ושוב לא הספיק היבול הזעום למחיתו, ושוב יצא ללונדון כדי להרויח סכום מספיק לבנין בתים, ששכירותם תכניס לו 8 לירות לחודש למען


 יוכל כבר להשאר בארץ בלי דאגת פרנסה ויציאות נוספות לחו"ל. בדרך סר לברלין והצליח בהשתדלותו אצל הרב <persName>עזריאל הילדסהיימר</persName> לטובת <persName>פתח תקוה.</persName> וכשהגשים את תכניתו בלונדון עלה ארצה <persName>בפעם</persName> <persName>השביעית.</persName>

 באותו זמן שימש ביתו מבצר לנשים ולטף בעת התנפלות הערבים על המושבה, עד שבאה עזרה צבאית מיפו ובפורעים נעשו שפטים. בתו רבקה יצאה ברכיבה על סוס להזעיק את הגברים שהיו בעבודה בשדות, ואז כינוה הערבים בשם "בקי אפנדי".

 משפחתו ההכנסות מבתיו בלונדון יצא שמה שוב עם משפחתו, הצליח לצבור כסף, עלה <persName>בפעם השמינית,</persName> נטע כרמים ובנה בתים בפתח תקוה, אך הכנסות מספיקות לא קיבל ושנת השמיטה התקרבה. מכר את כלי ביתו וחפציו במכירה פומבית וכך אסף כסף להוצאות הדרך לצאת שוב ללונדון. בשלש השנים שישב שם הצליח לחסוך רכוש הגון, ובתר"ן מכר את כל בתיו ועלה ארצה<persName> בפעם התשיעית, </persName> ובהיותו כבר חלש לעבודת האדמה התישב ביפו, ובראותו שהיהודים שהתרבו בעיר מוכרחים לדור בבתי ערבים בשכירות גדורעיתו, רחל לאה

 לה קנה מערבי 15.000 אמות אדמת חול מחוץ לעיר ובנה בתים על מנת למכרם ליהודים בתשלומים לא גדולים מדמי השכירות שהם משלמים. לשכונה הזאת קרא <persName>נוה שלום.</persName> (המוכר לא רצה לקבל ממנו את מחיר הקרקע בצ'ק, והוא עצמו הוכרח לנסוע ירושלימה ולהביא מבנק ואלירו את המחיר במטבעות זהב, בשק של בד חגור על מתניו מתחת לבגדיו, וכמה ימים אח"כ עוד כאבו מתניו מכובד המשא - כזה היה הטיפול בכספים בארץ לפני היות בה שרות סדיר של בנקים). לחגיגת הנחת אבן הפנה בט"ו באב תר"ן הוכרח להעמיד חמורים להרכבת הבאים לחגיגה, כי לא היו מוכנים לבוסס ברגליהם מרחק רב בחולות השממה, וכל-שכן שלא רצו לקנות בתים בשכונה למרות המחירים והתנאים הנוחים, זמן מה גר לבדו בביתו שבשכונה בין הבתים הריקים. באחד הלילות התנפלו עליו שודדים ערבים, נאבק עמהם, הוציא

 סכין מיד האחד, ואחרי שהבטיח להם מתנת ממון הרפו ממנו והלכו להם, כשחלתה אשת הרב הראשי ר' <persName>נפתלי הרץ הלוי,</persName> באה לעצת הרופאים להחלפת האויר לנוה שלום. כשהבריאה, קנה הרב את הבית הראשון ממנו, אח"כ נמצאו קונים לכל הבתים שבנה. ברצותו לבנות עוד בתים וכספו אזל יצא שוב לסחור בלונדון ואחרי כשנתים עלה<persName> בפעם העשירית,</persName> בנה עוד בתים,<persName> הקצה</persName> מגרש לבית-כנסת ובנה מרחץ ומקוה בשכונה. פעם, בעת תיקון שעלה לעשות במשאבה על גג המרחץ ביום ו' אחה''צ, נפל מגובה 12 מטר ויצא שלם בלי פגע. אז נדב סכום הגון לבנין תלמוד-תורה בפתח תקוה ויחד עם ר' <persName>אברהם קופלמן</persName> אסף את יתר הסכום.

 באותו הזמן הציעו לו 375 דונם קרקע במקום שעליו נבנתה אח"כ תל-אביב. אחרי שנתן 30 נפוליונים דמי קדימה והחלו בפעולות להעברת הקרקע על שמו, הסתערו עליו "יורשים" מיפו, ואח"כ גם מקאהיר ובסוף אף מאלכסנדריה וכולם סחטו ממנו כספים, עד שבסוף הוכרח לוותר על דמי-הקדימה ולמשוך את ידו מהקניה.

 ושוב אזל כספו ושוב יצא לשנתים ללונדון והצליח מאד בעסקיו, חזר והרחיב את הישוב בנוה שלום, ושוב יצא וצבר כסף וחזר והוסיף בנינים, מכר חלק ונדב חלק מהמגרש לבנין התלמוד-תורה "שערי תורה" ועזר לר' משה בצלאל טודרוסוביץ באוסף כספים להקמת הבנין. ועוד שלש פעמים יצא ללונדון ובתרס"ו עלה <persName>בפעם החמש-עשרה</persName> והאחרונה והוסיף עוד בנינים בנוה שלום ובנה את בית-הכנסת "שונה הלכות".

 בתקופות שהותו בלונדון היה מבאי-ביתו של השר <persName>משה מונטיפיורי.</persName> השתדל להשפיע על סיר <persName>ליאונל</persName> <persName>כהן </persName> ועל הבנקאי<persName> סמואל מונטגיו </persName> (שקיבל אותו לראיון בשעת שיעורו בתלמוד, כי שעתים בכל יום היה מתפנה מעסקיו ללמוד תורה), שישקיעו כספים בבנין ארץ-ישראל. כן עשה תעמולה בין יהודי לונדון בעד רכישת מניות "אוצר התישבות היהודים" ואף הוא עצמו קנה מניות רבות.

 בעת בנין בית-הכנסת הנ"ל נפל מעל גזוזטרה ושבר רגל. שני רופאים התיאשו מחייו, אך הרוקחהרופא<persName> יעקב גולדצווייג</persName> ("יענקל אפטייקר") ועוד-טיפלו בו והשיבו את רוחו אליו. תאונה זו עוררה בו את הרעיון לחזק את לימוד התורה ביפו ולעצת הרב <persName>ר'</persName> <persName>אברהם יצחק הכהן קוק </persName> רבה של יפו והמושבות יסד את ישיבת "אור זורח" והקים בנין בשבילה. מהמייסדים הראשונים של מושב זקנים ביפו בתר"ע.

 במלחמת-העולם הראשונה הוכרח לצאת לאלכסנדריה בגלל נתינותו הבריטית. אחרי המלחמה חזר והקדיש חצרות אחדות לקרן קיימת להחזקת הישיבה ותמך בה כל ימיו,

 במלאות בתרפ"ב יובל שנים לעליתו הראשונה ארצה הוחג יובלו ברוב פאר בהשתתפות כל ראשי הישוב הישן והחדש ואנשי השלטון,


 בט"ז כסלו תרפ"ה נפטרה רעיתו והובלה לקבורה בהר הזיתים בירושלים.

 בתרפ"ט הוציא את זכרונותיו בחוברת, שסודרה והובאה לדפוס ע"י יהודה הלוי שחטר, ומכילה פרטים רבי ענין על פרשת חייו בכלל, על חיי היהודים בלונדון לפני 90 שנה ועל שנותיה הראשונות של פתח תקוה ונוה שלום.

 נפטר בשיבה טובה, בגיל של 93 בביתו בנוה שלום, י"ז תשרי תרצ"ו, והובא לקבורה בהר הזיתים בירושלים.

 על שמו רחוב בנוה-שלום.

 צאצאיו: <persName>חנה טרגר </persName> (סופרת, ראה עמוד מספר 371), <persName>אליהו</persName> (אשתו מנוחה היא בת אברהם זוסמן (טלזר), עורך "מאריאל"), <persName>רבקה</persName> ("בקי אפנדי") אשת הרב דוד חיימסון (ניו-יורק), <persName>דבורה</persName> אשת ישראל מזר (חזן בבואנוס-איירס), <persName>אברהם</persName> (אשתו שפרה היא בת ר' מנחם נתן, נכד הרב מאיר אויערבאך מקליש רבה של ירושלים),<persName> אליעזר יהודה, רוזה</persName> אשת הרב ברורמן (ניו-יורק).

</p></div>
         <div type="bibliogrphy">
            <listBibl>
<bibl>Volume: #2 ,Page: 764 ,URL: http://www.tidhar.tourolib.org/tidhar/view/2/764</bibl><bibl>Volume: #2 ,Page: 765 ,URL: http://www.tidhar.tourolib.org/tidhar/view/2/765</bibl>
<bibl>Volume: #2 ,Page: 766 ,URL: http://www.tidhar.tourolib.org/tidhar/view/2/766</bibl>
<bibl>Volume: #2 ,Page: 767 ,URL: http://www.tidhar.tourolib.org/tidhar/view/2/767</bibl>
            </listBibl>
         </div>
      </body>
  </text>
</TEI>
