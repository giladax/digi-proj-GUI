<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2174 ,URL: http://www.tidhar.tourolib.org/tidhar/view/5/2174</bibl><bibl>Volume: #5 ,Page: 2175 ,URL: http://www.tidhar.tourolib.org/tidhar/view/5/2175</bibl>
<bibl>Volume: #5 ,Page: 2176 ,URL: http://www.tidhar.tourolib.org/tidhar/view/5/2176</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חוה ליבוביץ</persName>

</head>
         <div><p> נולדה בטולשאן (רומניה) בשנת תרכ"ד (1864) לאביה<persName> מנדל הלמן</persName> . נתחנכה בבית ההורים ליהדות ולחיים

 כדרך בת ישראל כשרה וחרוצה. הושפעה עם כל בית אביה מהתנועה שקמה אז ברומניה למען חיבת ציון ועליה ארצה לשם התנחלות על הקרקע.

 משום כך לא היתה כל מניעה לא מצדה ולא מצד ההורים לנשואיה עם הבחור<persName> שלמה זלמן ליבוביץ</persName> מקישינוב (ראה כרך ב', עמוד 852), שהיה אמנם בן חיל וטוב ואשר הוריו עמלו לשוא להוציא מראשו את הרעיון ה"מטורף" לעלות ארצה בעודו צעיר ומסוגל לעבוד ולחיות... ואשר כל שהיתו ברומניה אינה אלא צפיה בתחנת מעבר עד להפלגה באניה ליפו.

 שנים אחדות חיו בקונסטנצה ובינתים הצליח בעלה להרשם אצל הקונסול הטורקי כיליד דוברודז'ה, שהיתה שייכת עד 1878 לטורקיה, כנתינו-לשעבר של השולטן, המתגעגע לחזור וליהנות מחסותו הרוממה, - ובדרך זו נרשמו גם היא וילדיה בפספורט הטורקי שקיבל בעלה ובתרנ"ט עלו ארצה כנתינים טורקיים והורשו להכנס בלי כל עיכובים והטרדות מצד פקידי החוף ביפו.

 זמן מה נשארה עם הילדים בדירה קטנה ודלה ביפו, עד שבעלה יצא לנסות את מזלו להסתדר באחת המושבות. היא לא שכחה שהדירות בבית ההורים ובקונסטנצה היו נאות ונוחות הרבה יותר מזו שביפו, אבל ההן היו בארצות הגויים, וזו, שבארץ-ישראל, היתה חביבה עליה יותר מההן. כשהסתדר בעלה בתור פועל ברחובות והוציא את משפחתו שמה, רק אז ראתה מרת חוה את מעלותיה הגדולות של הדירה היפואית, שכן ברחובות מצאה את המקום הנועד לקן משפחתה בצורת צריף בנוי מקרשים ומסדינים ומרוהט בקרשים מונחים על גבי ארגזים של נפט. המסיבה שערכו השכנים והי

 דידים לכבוד בוא המשפחה כללה בתפריטה לחם, דג מלוח, טה, שתיה כדת וריקודים עד אור הבוקר. חיבת הארץ הנעימה לה את החיים גם בתנאי צנע כאלה ממחרת החגיגה החלה לומדת דרכי חיים ועבודה בארץ בתנאים כאלה, לחלוב פרה שנקנתה בלוד, לטפל בעופות לקושש זרדים להסקה, לבישול ולאפיה, להביא מים מבאר רחוקה, לגדל ירקות ליד הצריף - וכל זה מתו חדות יצירה והרגשת שותפות-בפועל בבנין מולדת יחד עם המשפחה ועם הרבה ידידים שהיו מתאספים


 בביתה לשיחות רעים, רקימת חלומות בחברותא על העתיד היפה ולחילופי דעות על ההווה וצרכיו.

 משעברו לפתח-תקוה נשתפרו תנאי החיים, אך אושר העמל החלוצי הוסיף לתת טעם לשבח בחייה, ומשגדלו הילדים נשלחו ללמוד חקלאות במקוה ישראל ולהמשיך במאמץ האבות. בשנת העשרים לבואה ארצה נתאלמנה מבעלה, אך הנחת שראתה בצאצאיה נתנה לה שילומים זה למעלה משלושים שנה ואף זכתה לראות את כל נכדיה משתתפים במלחמת השחרור של מדינת ישראל ולהרעיף ברכותיה על ראשי ניניה.

 צאצאיה: <persName>דב (ברל</persName> , מנהל סניף "סיליקט" בת"א),<persName> חיים</persName> (בעל בית חרושת לשמן "עץ הזית", (ראה כרך ב', עמוד 829),<persName> אנטה </persName> ז''ל, <persName>שרה</persName> אשת <persName>יצחק הרש ליפשיץ, מרים</persName> אשת <persName>יצחק מאירי</persName> <persName>, מינה </persName> אשת <persName>ברנרד קורן.</persName>

</p>
<p>

 תוספות: 

 נפטרה בתל-אביב, ח' סיון תשי"ז (7.6.57) ונקברה בפתח-תקוה

 (ראה כרך ה', עמוד 2175)

</p></div>
         <div type="bibliogrphy">
            <listBibl>
<bibl>Volume: #5 ,Page: 2174 ,URL: http://www.tidhar.tourolib.org/tidhar/view/5/2174</bibl><bibl>Volume: #5 ,Page: 2175 ,URL: http://www.tidhar.tourolib.org/tidhar/view/5/2175</bibl>
<bibl>Volume: #5 ,Page: 2176 ,URL: http://www.tidhar.tourolib.org/tidhar/view/5/2176</bibl>
            <bibl>Volume: #9 ,Page: 3412 ,URL: http://www.tidhar.tourolib.org/tidhar/view/9/3412</bibl></listBibl>
         </div>
      </body>
  </text>
</TEI>
