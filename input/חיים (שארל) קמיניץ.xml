<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5390 ,URL: http://www.tidhar.tourolib.org/tidhar/view/18/5390</bibl><bibl>Volume: #18 ,Page: 5391 ,URL: http://www.tidhar.tourolib.org/tidhar/view/18/5391</bibl>
<bibl>Volume: #18 ,Page: 5392 ,URL: http://www.tidhar.tourolib.org/tidhar/view/18/5392</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים (שארל) קמיניץ</persName>

</head>
         <div><p> נולד בירושלים, בשנת תרמ"ד (1884).

 לאביו<persName> בצלאל אברהם קמיניץ</persName> (יליד ירושלים, ראה כרך ראשון, עמוד 507. בן ר' <persName>אליעזר ליפמן</persName> בן הרב<persName> מנחם מנדל בוים </persName> מקמיניץ, מחבר הספר "קורות העתים", שעלה לארץ בשנת תקצ"ג (1833), בעל המלון הראשון בירושלים) ולאמו <persName>חנה גרונה</persName> בת ר' <persName>משה ליב הלוי מפינסק </persName> (שעלתה לארץ בילדותה עם אמה. חנה נפטרה בתל-אביב, ח' טבת תרע"ח 23.12.1917. היתה עסקנית במוסדות הנשים לעזרת חולים, גמילות חסדים וכו' בימים ההם).

 קיבל חינוך מסורתי וכללי בבי"ס "למל" בירושלים של חברת העזרה מגרמניה ובביה"ס "האליאנס" (כל ישראל חברים) ביפו.

 בצעירותו עברה המשפחה ליפו, ואביו פתח בית מלון מודרני בשם "קמיניץ יפו-חברון", שבמשך הזמן נודע בשם מלון "קמיניץ" ברחוב בוסטרוס ביפו. בתי מלון היו בירושלים ובחברון. ובזמן העונה של התיירים אף החזיקו מלון ביריחו, שבו היו מקימים אוהלים לשכן בתוכם את התיירים. הם היו קשורים בחוזים שנתיים עם חברת הנסיעות והתיירות "קוק" העולמית המפורסמת, בירושלים נוסד המלון ע"י סבו ודודו מרקוס.

 בית המלון קמיניץ היה כעין "הילטון" בזמננו. בספר שבו רשמו האורחים את רשמיהם על המלון: העסקן<persName> מרדכי בן-הלל הכהן</persName> (ראה כרך שלישי, עמוד 1114) אשר גר במלון בשנים תר"ן ו-תרנ"א (1890 ו-1891) יחד עם מנהיג חובבי ציון <persName>טיומקין</persName> , רשם

 גם בספרו "חיי" ובו הוא מעודד נסיעות וביקורים לארץ הקודש, כי הפעם אין למבקר בארץ מה לדאוג למקום מגורים מהודר, במלון טוב לפי הדוגמא האירופית, כי בתי המלון של "קמיניץ" עונים לכל

 הדרישות של נקיון, נוחיות ואוכל אירופי. המלון בירושלים, נפתח בהתחלה בעיר העתיקה, לאחר-מכן עבר לבניין <persName>יעקב ואלירו </persName> (ראש משפחת ואלירו בירושלים, ראה כרך שני, עמוד 846) שבו התקיים בית הספר האליאנס. בבניין זה, היה מספר רב של חדרים, אח"כ עבר לבניין גדול, הידוע ברחוב יפו עם הגן היפה בחזיתו. מבית זה עבר המלון במורד רחוב יפו - מול "מלון פאסט" (לאחר מכן הוחרם הבניין ע"י הממשלה התורכית וסידרו בו בית חולים צבאי) זהו אותו בניין שבו נפתח אח"כ הדואר התורכי והממשלה הבריטית המנדטורית (אחרי כיבוש הארץ) המשיכה להשתמש בו כבית דואר מרכזי.

 עם הולדת הבן חיים עברו ההורים ליפו ופתחו בית מלון אשר שכן בפרדס במבואות יפו (ע"י ביה"ס מקוה ישראל). באותה סביבה גרו כמה משפחות יהודיות, אחת מהן - משפחת מזכיר חובבי ציון ועסקן ישובי ידוע בימים ההם, ה'<persName> יצחק אייזיק בן</persName> <persName>טובים</persName> ז"ל (ראה כרך שני, עמוד 595), לאחר מכן עבר המלון למושבה הגרמנית שליד יפו, ע"י ביתו של הבארון<persName> אוסטינוף</persName> (ליד השער העורפי של המושבה). מכאן עבר המלון לרחוב בוסטרוס כנ"ל והתקיים עד יום סגירתו (1924).

 בשנת 1898 ביקר ד"ר<persName> תיאודור הרצל</persName> בארץ, במטרה להפגש עם <persName>קיסר וילהלם השני</persName> מגרמניה, והרצל התאכסן אז במלון קמיניץ. ביום 2.11.1898 נפגש הרצל עם הקיסר וילהלם ליד מקוה ישראל (פרטים בדבר פגישותיו של <persName>הרצל</persName> עם<persName> וילהלם</persName> ראה בכרך רביעי, בעמודים 1560-61).

 ד"ר הרצל בעמדו על המרפסת של המלון ובהשקיפו ממנה על הסביבה צולם ותמונה זו משמשת זכרון לביקורו בארץ.

 כשגדל נתן יד להוריו בהנהלת המלון. המלון התפרסם מאוד בחו"ל והם התיידדו עם ראשי ממשלת


 תורכיה ביפו וכן כשהגדולים באו לבקר בארץ התאכסנו במלון זה, וקשרים אלה הקלו על חיים לעזור לעליה הבלתי ליגלית בימים ההם, כשהשלטונות התורכים לקחו מהעולים את הדרכונים ונתנו תמורתם את "הפתקה האדומה" הידועה בתור רשיון זמני לשהות בארץ כמה חדשים. בהשפעתו (והיו עוד עסקנים שעזרו אז לעולים שלא יוחזרו) הצליח לבטל את הרדיפות אחרי עולים מסוג זה, ע"י שוחד שנתנו למפקחים בנמל, או ע"י קשרים עם <persName>עלי כאמיס</persName> , ראש הספנים הערבים שהיו מגניבים את העולים מחוסרי פספורטים.

 הוא גם השפיע על תיירים נוצרים שהתאכסנו במלונם, ואירגן להם תיורים בארץ והפך אותם לציונים.

 בערך של <persName>יצחק גולדנהירש</persName> שהיה מפעילי ועד המושבה פתח-תקוה (ראה כרך שני, עמודים 640-41) מסופר בדבר התקשרותו עם הקונסול האוסטרי ביפו בדבר שירות דואר אוסטרי בין המושבה ובין הארץ וחו"ל, היות ולא היו אז כל סדרים בדואר התורכי. מלשינות על הסדר זה נמסר לשלטונות התורכים והוא נאסר באשמה שהוא מתכונן לייסד ממלכה יהודית בארץ. בהשתדלותם של <persName>הקמניצים</persName> נחלץ מהאשמה, שוחרר, והמושל התורכי היפואי קיבל את "השוחד" הדרוש.

 היות ובימים ההם לא היה סדר בדואר, היו העולים כותבים לקרוביהם, לשלוח להם את מכתביהם למלון קמיניץ. וכך נהפך המלון לריכוז מכתבים (כעין "פוסט רסטאנט") והקלה על הקשרים בין העולים ומשפחותיהם בחו"ל. מובן, שדבר זה הפריע לעבודתו של <persName>חיים </persName> להיהפך למחלק דואר...

 הסדר המסורתי בכל פסח נערך לעולים והתיירים שמספרם עלה לכ-500 איש בערך. רוב מנהיגי הציונות, סופרים ידועים וכו' היו מתאכסנים במלון זה. והחתימות ודברי השבח שנרשמו בספרי המלון מעידים על ההקלה והיחס הרצוי למבקרים בארץ. יש וקראו למלון "בית אשל פלשתינה - יפו".

 אחרי פטירת אביו ז"ל ביפו, כ"ב אדר תרע"ה (8.3.1915) המשיך לנהל את המלון בשם המשפחה שעזרה לו בעבודתו.

 היה בין ראשוני מייסדי המכבי, וכן בין הלוחמים נגד קלובי המיסיון ביפו. כמו כן, ע"י זה שהיו לו קשרים רבים עם מנהיגי הערבים, שירת אח"כ את ההגנה במסירת ידיעות מהנעשה בין השכנים שארבו לנו בעיקר אחרי מלחמת העולם הראשונה.

 בשנת 1921 נשא לאשה את <persName>צפורה </persName> בת <persName>יהודית</persName> <persName>ושלמה קלכמן </persName> (מאנשי העליה השניה).

 האולם הגדול שימש אז לחתונות, בר-מצוה, לפגישות ואסיפות. ההצגה התיאטרונית העברית הראשונה בארץ נערכה במלון זה ע"י קבוצת "חובבי הבמה העברית" שהמורה והסופר <persName>חיים הררי </persName> ז"ל (ראה כרך ראשון, עמודים 497-98) עמד בראש. ולפני שהקימו בת"א את הראינוע הראשון ע"י ה"ה<persName> אברבנאל את</persName> <persName>וייסר</persName> , הציג צרפתי כמה הצגות במלון.

 חברי ועד תל-אביב השתדלו שהמלון יעבור לתלאביב. והיות ורוב הלקוחות היו תיירים נוצרים, והמסחר התנהל ביפו, ואחרי הכיבוש התאכסנו ראשי הצבא הבריטי במלון, לא היה כל חשבון לעבור בימים ההם לתל-אביב.

 המלון נסגר בשנת תרפ"ד (1924).

 עם סגירת המלון נתקבל כפקיד אחראי בבית המכס ביפו, ועם פתיחת הנמל (1936) עבר לתלאביב.

 היה אדם ישר, אוהב סדר ואדיב.

 בבנין<persName> אבו כאדרה</persName> שבפרדסו, מאחורי בניין השעון ביפו, שכר אביו את הדירה וסידר בה בית כנסת לאורחיו והסביבה.

 נפטר בתל-אביב, ה' תשרי תשי"ב (5.10.1951) והובא לקבורה בקרית שאול.

 בנותיו: <persName>שושנה</persName> (מורה לטכניקת אלכסנדר, בלונדון) ; <persName>שלומית</persName> (בוגרת ויצ"ו) אשת <persName>מקס רזלן </persName> (סוכן ביטוח. מזכיר יבואני סרטי-קולנוע) ולהם שתי בנות: <persName>אירית, סיגל</persName> .

</p></div>
         <div type="bibliogrphy">
            <listBibl>
<bibl>Volume: #18 ,Page: 5390 ,URL: http://www.tidhar.tourolib.org/tidhar/view/18/5390</bibl><bibl>Volume: #18 ,Page: 5391 ,URL: http://www.tidhar.tourolib.org/tidhar/view/18/5391</bibl>
<bibl>Volume: #18 ,Page: 5392 ,URL: http://www.tidhar.tourolib.org/tidhar/view/18/5392</bibl>
            </listBibl>
         </div>
      </body>
  </text>
</TEI>
