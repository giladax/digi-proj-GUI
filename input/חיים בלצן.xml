<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2172 ,URL: http://www.tidhar.tourolib.org/tidhar/view/5/2172</bibl><bibl>Volume: #5 ,Page: 2173 ,URL: http://www.tidhar.tourolib.org/tidhar/view/5/2173</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים בלצן</persName>

</head>
         <div><p> נולד בקישינוב, בסרביה, בכ"ה אדר תר"ע (1910) במשפחה ציונית ידועת-שם בבסרביה. אביו,<persName> בן-ציון</persName> הי"ד. היה סוחר ועסקן ציוני-כללי, חוקר קדמו

 ניות התנ''ך, ופרסם שורה של חוברות-מחקר בשם הכולל "קונצפציה חדשה בחקר התנ"ך". סבו ר' <persName>שמואל</persName> <persName>בלצן </persName> ז"ל, היה נשיא "המזרחי" בבסרביה, ציר בקונגרס הציוני הי"ב ונציג נבחר של האוכלוסיה היהודית בעירית קישינוב. אמו <persName>אסתר</persName> בת ר' גור-אריה קרמנשטין מוואהלין.

 נתחנך באווירה ציונית מקטנותו והשפה הראשונה בפיו, שפת האם, היתה עברית. בעודו ילד תרמה המשפחה בית בן ג' קומות בחצר ביתם לשמש מחנה-מעבר והכשרה לחלוצים מפליטי אוקראינה ובדרך זו הכיר ושמר בזכרונו דמויות של רבים מראשוני העליה השלישית בצעירותם.

 היה מגומרי המחזור הראשון של הגמנסיה העברית "מגן-דוד" ובשנות למודיו בה יסד וערך ירחון עברי בשם "אחדות" בו נתפרסמו בכורי שיריו של חברו לכתה <persName>נתן אלתרמן </persName> וכן השתתפו בו <persName>שמואל מרלין</persName> (חבר הכנסת), <persName>אליעזר דורון </persName> (קונסול ישראל בצוריך),<persName> יעקב לבוב</persName> (מראשי סולל-בונה) ואחרים. כתלמיד הכיתות העליונות שמש סופרה של "הצפירה" הורשאית ברומניה. בשנת 1935 גמר את הפקולטה למשפטים במכללת בוקרסט ועבד זמן קצר כעורך-דין. נאלץ להפסיק קריירה זו בגלל "אינצידנט" שקרה לו במועדון עורכי-הדין, כאשר לא התאפק והשיב במכת לחי על פניה עולבת מצד נשיא אגודת עוה"ד האנטישמיים שכינהו "יהודון מצורע".

 בחוה"מ, סוכות תרצ"ו עלה לארץ (לאחר ש-11 שנה לפני כן נעשה נסיון בכיוון זה על ידי אביו שביקר בארץ, השקיע בספים ומקץ חצי שנה נאלץ לחזור בהפסדים גדולים) ונכנס לעבוד כריפורטר ירושלמי בעתון "הבקר" שרק החל אז להופיע. עבודתו חלה בת

 קופת מאורעות תרצ"ו-צ"ח, ביקור הועדה המלכותית בארץ, פרסום הספר הלבן וכו'. תוך זמן מועט רכש לו עמדה בעתונות והועלה לתפקיד הסופר הפוליטי של העתון וראש הסניף בירושלים. בתרצ"ז, לפי הזמנת ועד הקהלה הירושלמי כתב את הספר "שש שנות ירושלים" אשר בו, בד בבד עם ניתוח פעולות ועד הקהילה בשנות תרצ"א-תרצ"ז, ניתנה סקירה מקיפה על בעיות


 העיר, העדות השונות ועניניהן ותולדות המעבר ממוסדות הישוב הישן) אל ישוב יהודי מודרני.

 ב-1938 חיבר לפי הזמנת הוצאת "קוסמוס" את ספר הלימוד "קולוקוויאל היברו" ("עברית מדוברת") שהותאם במיוחד לדוברי אנגלית וזכה במשך הזמן לארבע מהדורות.

 באביב ת"ש נפצע קשה על ידי אנגלים במהלך ההפגנות נגד חוקי-החנק וההתנגשויות בין המפגינים וכוחות המשטרה הבריטית. שכב חודש ימים בבית החולים וענין ההתנפלות עליו שימש נושא לראיון-מחאה מצד נציגי המוסדות העליונים ומשלחת צבור העתונאים אצל המזכיר הראשי של ממשלת המנדט.

 ב-1941 ביקר בשליחות עתרנו במצרים וכתב שורה של רשימות על מצבם וחייהם של החיילים היהודים בצבא הבריטי. עם שובו משליחותו הועלה לתפקיד עורך החדשות ב"הבקר" והועבר לתל-אביב. באותה שנה גם עמד בבחינות החוק הארצישראלי לעורכי דין זרים וב-1942 נתקבל כחבר באגודת עוה"ד.

 עם צאת צו-הגיוס ב-1942 התנדב לצבא הבריטי ובהסכמת המוסדות הישוביים נשלח על ידי המפקדה הבריטית לטורקיה בתור "מומחה מושאל" לצירות ארה"ב באיסטנבול על מנת לארגן משם את שירותי המודיעין בארצות הבלקן. עם התפטרותו מ"הבקר" שחלה באותו זמן, הוזמן על ידי העתון "הארץ" לשמש סופרו המיוחד בטורקיה ובכל הארצות אשר שליחותו עלולה להביא אותו אליהן. ואמנם מתש"ג ואילך החלה להתפרסם ב"הארץ" סידרת מאמריו ומברקיו "מאחורי הפרגוד של ארצות הכיבוש" אשר הביאה לקוראים את האישורים הראשונים המדוייקים והמפורטים מפי עדי ראיה ומקורות-סתר נאמנים, לממדי השואה באירופה.

 השנים תש"ג-תש"ה שבילה ח. בלצן בטורקיה היו מן המענינות ביותר מבחינה יהודית ועולמית. עם תום שנת "השאלתו" לצירות האמריקנית נתבע לחזור לצירות הבריטית שם נמסר לידו תפקיד מקביל בהנהלת האינפורמציה העתונאית מארצות הכיבוש. באותו זמן עצמו, כעתונאי וכאיש השירות הדיפלומטי, נמצא בקשר מתמיד עם שליחי ההצלה של הישוב למוסדותיהם ולמפלגותיהם. (אותם תיאר בסידרת מאמרים "שלנו בחוץ לארץ") והשתתף במסע-המאמצים הנואש של איירה הירשמן הידוע להצלת יהודי רומניה ואונגריה.

 עם שחרור הבלקנים, דחה את הזמנת הבריטים להישאר בשירות הדיפלומטי ומיד לאחר שחרורו מתפקידו נתמנה מנהל כללי בטורקיה של פעולות חברת הסיוע היהודית-אמריקנית למהגרים "היאס''. בראשית תש"ו יצא בשליחות "היאס" לארגן את חידוש פעולותיה ופתיחת רשת משרדיה בארצות המשוחררות: בולגריה, יוגוסלביה, יוון, צ'כוסלובקיה ואוסטריה. ממסעיו אלה, בהיותו מהראשונים שהגיעו לארצות הנ"ל, פרסם ב"הארץ" שורה חדשה של מאמרים על מצב שרידי היהדות בכל ארץ וארץ וסיכויי העליה והחזרת הרכוש היהודי בהן, כן פרסם מאמרים בצרפתית (בעתון "איסטנבול") ובאנגלית (ב"ניו-יורק טיימס" ו"ז'ואיש כרוניקל").

 בשנות תש"ז-תש"ח שימש מנהל כללי של סניפ"היאס" בצ'כוסלובקיה ובתפקיד זה נתן את מיטב עזרתו לאירגון "רכבת התחתית" המפורסמת של ה"בריחה". אלפי מעפילים שנקלעו לצ'כוסלובקיה והארצות הסמוכות לה ללא כל תעודות עשו את דרכם על פני ארצות אירופה הודות לתעודות שהוצאו ונחתמו על ידו, בתור ראש "היאס" בצ'כוסלובקיה, שכאילו בעלי התעודות מהגרים בחסות "היאס" לפנמה, קוסטא-ריקא וכדומה ארצות אכזוטיות... רק מקץ שנה השגיח בדבר ה"אינטליג'נס" ואז הוזמן ח. בלצן על ידי הצירות הבריטית בפראג ונצטווה לחזור מיד לארץ ולהתיצב "לצורך בירורים" בפני שלטונות המנדט. משסירב, בוטל תוקף דרכונו הארצישראלי. ברם מעמדו כמנהל "היאס" וקשריו עם הצירויות השונות עזרו שיוכל להמשיך במסעיו על פני אירופה בעניני "היאס" ו"הארץ". בתקופה זו פירסם ב"הארץ" שורה נוספת של מאמרים על פולין, גרמניה ואוסטריה, הארצות הסקנדינביות וארצות בנלוכס. בשנת תש"ח עם החרפת המאבק על המדינה, גייס את כל יכולתו וקשריו בפראג לעזרת שליחי ההגנה שעסקו בהחשת עזרה ממשית מצ'כוסלובקיה למאבק בארץ.

 עם היווסד המדינה התפטר מהנהלת "היאס" וחזר לארץ ממנה נעדר יותר משבע שנים. משנתגייס לשירות פעיל, הוטל עליו תפקיד המזכיר הכללי של האגף ליחסי צבור במשרד הבטחון.

 באביב תש''ט, עם גמר המלחמה, השתחרר והחל לעסוק במקצועו כעורך-דין. מזמן לזמן המשיך לפרסם מאמרים ב"הארץ", "מעריב", על המשמר" ו"דבר השבוע".

 בשנת תש''ט נשא לאשה את <persName>ד"ר רות</persName> בת <persName>משה גרטי.</persName>

 בקיץ תש"י, משהחליטו העתונים היומיים העברים להקים סוכנות ידיעות ארצית מאוחדת בשם "עתים" ("עתונות ישראל מאוגדת") הוזמן ח. בלצן לארגנה ולעמוד בראשה.

 בחורף תשי"ב רכשה "עתים" את זכות ההפצה של שרות החדשות "רויטרס".

</p></div>
         <div type="bibliogrphy">
            <listBibl>
<bibl>Volume: #5 ,Page: 2172 ,URL: http://www.tidhar.tourolib.org/tidhar/view/5/2172</bibl><bibl>Volume: #5 ,Page: 2173 ,URL: http://www.tidhar.tourolib.org/tidhar/view/5/2173</bibl>
            </listBibl>
         </div>
      </body>
  </text>
</TEI>
