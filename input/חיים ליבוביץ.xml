<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 820 ,URL: http://www.tidhar.tourolib.org/tidhar/view/2/820</bibl><bibl>Volume: #2 ,Page: 821 ,URL: http://www.tidhar.tourolib.org/tidhar/view/2/821</bibl>
<bibl>Volume: #2 ,Page: 822 ,URL: http://www.tidhar.tourolib.org/tidhar/view/2/822</bibl>
<bibl>Volume: #2 ,Page: 823 ,URL: http://www.tidhar.tourolib.org/tidhar/view/2/823</bibl>
<bibl>Volume: #2 ,Page: 824 ,URL: http://www.tidhar.tourolib.org/tidhar/view/2/824</bibl>
<bibl>Volume: #2 ,Page: 825 ,URL: http://www.tidhar.tourolib.org/tidhar/view/2/825</bibl>
<bibl>Volume: #2 ,Page: 826 ,URL: http://www.tidhar.tourolib.org/tidhar/view/2/826</bibl>
<bibl>Volume: #2 ,Page: 827 ,URL: http://www.tidhar.tourolib.org/tidhar/view/2/827</bibl>
<bibl>Volume: #2 ,Page: 828 ,URL: http://www.tidhar.tourolib.org/tidhar/view/2/828</bibl>
<bibl>Volume: #2 ,Page: 829 ,URL: http://www.tidhar.tourolib.org/tidhar/view/2/829</bibl>
<bibl>Volume: #2 ,Page: 830 ,URL: http://www.tidhar.tourolib.org/tidhar/view/2/830</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים ליבוביץ</persName>

</head>
         <div><p> נולד בקונסטנצה, רומניה (בשהות שם הוריו שנים אחדות בדרכם מקישינוב לשם עליה לארץ ישראל), א' תמוז תרנ"א (1891), לאביו<persName> שלמה זלמן</persName> (אח"ב משגיח בפרדסי הבארון <persName>בנימין רוטשילד</persName> בפתח תקוה) ולאמו<persName> חוה</persName> בת<persName> מנדל הלמן</persName> מרומניה.

 בילדותו חי בבית הוריו באוירה של התכוננות מתמדת לקראת הנסיעה "שמה" (לארץ-ישראל), ובשנתו השמינית, בתרנ"ט, עלה ארצה עם הוריו והמשפחה והתישבו ביפו והוא הוכנס ללמוד בתלמוד-תורה. משעברה המשפחה לרחובות, כשאביו היה שם פועל חקלאי, המשיך את לימודו בבית-הספר של המושבה וכשגמר נשלח ללמוד במקוה ישראל. בינתיים עבר אביו עם משפחתו לפתח תקוה ובנה לו בית, סידר משק ונטע כרם שקדים, וכשגמר חיים את לימודיו במקוה ישראל חזר אל הוריו לפתח תקוה ועבד בפרדסים.

 בתרע"ב נשא לאשה את <persName>רחל </persName> בת<persName> משה עמנואל</persName> מפתח תקוה.

 כשפרצה מלחמת-העולם הראשונה גויס לצבא כ"נתין טורקי מלידה" (את המעמד הזה רכש אביו למשפחה אצל הקונסול הטורקי בקונסטנצה, כדי שיובלו

 לעלות ארצה בניגוד לגזירות על עלית יהודים), נשלח לעבוד בהספקת עצים לדלק בשביל תנועת רבבות הצבא (כי בגלל ההסגר הימי לא הובא פחם לארץ), ואחרי זמן קצר נתגלו מרצו וכשרונו המעשי לממונים הטורקיים ומינוהו למפקח על כריתת עצים מהיערות בסביבות חדרה, עטלית וזכרון יעקב. בתפקידו זה הציל הרבה מאות יהודים מהשרות בצבא, בקבלו אותם לעבודת הספקת העצים, אף במספר גדול בהרבה מהדרוש, והעסוקים בעבודה זו, שהיתה, חיונית למאמץ המלחמה, שוחררו מהצבא. כן עזר, לפי בקשת דיזנגוף, כמה פעמים בהעברת משלוחי מטבעות זהב להקלת מצוקת הישוב, שנשלחו לשם כך ממצרים באמצעות הקשר הסודי שבין "נילי" ובין אניה בריטית, בעד העבודה ולשכר הפועלים ביערות השומרון בשות

 פות עם פיק"א ו"פרדס" היה מקבל את התשלום מהשלטון האזרחי, ופעם, בתשרי תרע"ט, כשהלך יחד עם <persName>שבתי לוי</persName> (אז מנהל יק"א וכיום ראש עירית חיפה) אל המושל בעכו לקבל כסף, גרש זה אותם בכעס: "צאו מהבית, לא אשלם לכם אף פרוטה, בא ידידכם האנגלי..." אז חזר לחיפה, התגנב ברכיבה על סוס דרך עטלית לזכרון יעקב ושם כבר מצא את הצבא הבריטי, ואחרי כיבוש חיפה בטל תפקידו בשרות הצבא הטורקי וחזר עם משפחתו לפתח תקוה.

 עשה נסיונות שונים לביסוס מעמדו; קנה כרם שקדים, יזם ליסד חברה לסלילת קו רכבת לפתחתקוה, ניסה לנטוע עצי אקליפטוס בבצות, - אך כל אלה לא הביאו לו את ההצלחה, ובינתיים המשיך בפעילות צבורית והשתתף ביסוד מכבי פתח תקוה.

 ב-1923 השתתף ברכישת אדמת כרם במיה, בצפון-מערב תל-אביב (לפי שטחה .לזמן ההוא) וביסוד שכונת תל נורדאו ובנה בה את הבית הראשון (כיום ברחוב הירקון), שהיה מרכז לפעילות צבורית יוזמת ויוצרת. פעל רבות למען פיתוח השכונה והעיר בכלל. ביחוד חיבב פעולות הדורשות אומץ, זריזות ותעוזה. ליוה את המייג'ור<persName> טולוק</persName> במסע חקירתו מס


 ביב לים המלח בין שבטי בידואים פראים. ערך סיבוב בכפרים ערבים נדחים באזור ההרים וסידר את אספקת הסיד בשביל בית-החרושת "סיליקט" בראשיתו. ארגן והפעיל מחדש את אגודת מכבי-אש מתנדבים בת"א, רכש לה מכונה חדשה ומכשירים חדישים, פעל למען גידול הכנסותיה, ביטוח חיי חבריה בחברת אחריות, סידור צפירת אזעקה למקרי דליקה, רכישת מדים ושיפור הסדר והמשמעת, ארגון תזמורת המשטרה העירונית לשעבר כתזמורת הכבאים. השתתף ביזמה ובארגון "מגן דוד אדום" בת"א ובשנתים הראשונות היה חבר הנהלתו. נתן את דעתו על הערבוביה בהנפת הדגל הלאומי בהזדמנויות חגיגיות, שכל אחד היה תופר לו דגל כפי טעמו והבנתו בגוונים שונים ובצורות שונות, - ויחד עם ישראל רוזוב הזמין מאות דגלים למכירה והרגיל בכך את הקהל לאחידות בצורתו ובצבעיו של הדגל הלאומי.

 בהיותו באוגוסט 1929 עם משפחתו למרגוע בשכונת תלפיות בירושלים השתתף בפועל בהגנת השכונה כשתקפוה הפורעים ועשה רבות להצלת התושבים ולהעברת משפחותיהם העירה.

 ב-1931/32 ערך מרוצי סוסים, שגם ערבים השתתפו בהם, לשם פיתוח ספורט הרכיבה בארץ.

 ב-1937 יסד יחד עם עוה"ד ד"ר<persName> חיים (הוראם)</persName> <persName>פרבשטיין</persName> וד''ר<persName> יהודה ברזל</persName> את הקלוב "נמרוד" לציד ולסיוף, וברשיונות לרוב-ציד שהושגו לחברי המועדון נתרחבה האפשרות להתאמן בשימוש בנשק חם.

 ביחוד השקיע הרבה זמן ומרץ להרחבת שטח הפעילות העברית על פני הים, בו בזמן שדבר זה היה עדיין רחוק ומוזר בעיני רובו המכריע של הישוב, שהתחנך באוירה "יבשתית". את פעולתו זו התחיל ב"ברית תרומפלדור", שהיה ממיסדיה ומחברי מפקדתה הראשית ופעל רבות למען ארגונה. באגודה זו ארגן בראשונה קבוצה ימית שבראשה עמד המהנדס <persName>עמנואל</persName> <persName>טובים</persName> , בעל מקצוע, שגמר בי"ס ימי גבוה בפטרבורג, וכאן הצליח להקנות לחניכיו את האהבה לפעילות על הים. משהצליח הנסיון הראשון אמר למשוך חוגים רחבים יותר של הנוער העברי אל הים, ולשם כך יסד ב-1928 יחד עם ע. טובים הנ"ל ועם עוה"ד פרבשטיין הנ"ל את אגודת יורדי ים "זבולון" ואת ביה"ס הימי שלה בת"א, הפתוחים לכל שוחרי הימאות העברית בלי הבדלי מעמד ועמדה פוליטית, ומשורות הקבוצה הימית של בית"ר גויסו אליה המדריכים הטובים ביותר בראשיתה. התמסר בקביעות לטובת האגודה ומוסדותיה ולרכישת חברים ואוהדים ותומכים בארץ ובחו"ל, לרכישת הסירות "בזק", "סירת ביתר", "תקוה", "אופק", "חוה רידינג" ולהקמת תחנת-הסירות "דיאמונד" בהרצליה (נפתחה ביום 22.10.39). ב-1931 הרחיב את פעילותו הימית ביסוד תחנת הצלה בחוף ת"א, הראשונה בעיר. ובמשך הזמן נעשתה ההצלה הימית לשרות עירוני רגיל.

 כשפרצה מלחמת-העולם השנית בראשית ספטמבר 1939 נמצאה האניה "הר-ציון" בים השיש בטורקיה, ובה 130 נשים וילדים ארצישראליים, שעזבו בחפזוןבהלה את מקום המרגוע ברומניה, והשלטונות הטורקיים אמרו לעצור את האניה ונוסעיה. בהשתדלותו אופשר להם לחזור ארצה.

 מחמת התעסקותו הרבה בעניני הצבור, וביחוד בעניני הנוער, הזניח את עסקיו והגיע לפשיטת-רגל, וביתו, שהיה ממושכן לבנק האפותיקאי, עמד להמכר. בעזרת ידידיו עורכי-הדין פרבשטיין וקפלן נדחתה המכירה לשנה ובינתים הצליח לשפר את מצבו. החל לעסוק בתעשית שמן בקנה-מדה קטן ובני משפחתו עבדו אתו יחד, ובמשך השנים הצליח לפתח את מפעלו לבית-חרושת גדול לתעשית שמנים "עץ הזית" בקרית אריה שליד פתח תקוה ותפס את מקומו ביןבוניה ומפתחיה של שכונת-תעשיה זו ובהתאחדות בעלי התעשיה.

 בעד שרותיו ל"זבולון" קיבל מדליות זהב בהזדמנויות שונות מאת ראש העיר <persName>מאיר דיזנגוף</persName> ואחריו מאת <persName>ישראל רוקח</persName> . וליובלו החמשים בתש"א קיבל מכתביברכה רבים מאישים וממוסדות, וביניהם מכל המוסדות שהשתתף ביסודם. הנהלת "זבולון" - בחתימתם של <persName>ישראל רוקח</persName> ראש עירית ת"א,<persName> יהודה מ. טוקטלי</persName> והמהנדס <persName>עמנואל טובים</persName> - כתבה לו : "בזמן שאף אחד לא האמין בים העברי, אתה הבנת והטית את שכמך לכיבוש הים. אגודת "זבולון" ומאות חניכיה זוכרים לך את עבודתך המסורה הן בועד האגודה והן בהנהלת המשק".

 צאצאיו : <persName>יצחק, אניטה, זלמן, תקוה, יהושע</persName> .

</p></div>
         <div type="bibliogrphy">
            <listBibl>
<bibl>Volume: #2 ,Page: 820 ,URL: http://www.tidhar.tourolib.org/tidhar/view/2/820</bibl><bibl>Volume: #2 ,Page: 821 ,URL: http://www.tidhar.tourolib.org/tidhar/view/2/821</bibl>
<bibl>Volume: #2 ,Page: 822 ,URL: http://www.tidhar.tourolib.org/tidhar/view/2/822</bibl>
<bibl>Volume: #2 ,Page: 823 ,URL: http://www.tidhar.tourolib.org/tidhar/view/2/823</bibl>
<bibl>Volume: #2 ,Page: 824 ,URL: http://www.tidhar.tourolib.org/tidhar/view/2/824</bibl>
<bibl>Volume: #2 ,Page: 825 ,URL: http://www.tidhar.tourolib.org/tidhar/view/2/825</bibl>
<bibl>Volume: #2 ,Page: 826 ,URL: http://www.tidhar.tourolib.org/tidhar/view/2/826</bibl>
<bibl>Volume: #2 ,Page: 827 ,URL: http://www.tidhar.tourolib.org/tidhar/view/2/827</bibl>
<bibl>Volume: #2 ,Page: 828 ,URL: http://www.tidhar.tourolib.org/tidhar/view/2/828</bibl>
<bibl>Volume: #2 ,Page: 829 ,URL: http://www.tidhar.tourolib.org/tidhar/view/2/829</bibl>
<bibl>Volume: #2 ,Page: 830 ,URL: http://www.tidhar.tourolib.org/tidhar/view/2/830</bibl>
            </listBibl>
         </div>
      </body>
  </text>
</TEI>
