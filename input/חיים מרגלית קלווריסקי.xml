<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 798 ,URL: http://www.tidhar.tourolib.org/tidhar/view/2/798</bibl><bibl>Volume: #2 ,Page: 799 ,URL: http://www.tidhar.tourolib.org/tidhar/view/2/799</bibl>
<bibl>Volume: #2 ,Page: 800 ,URL: http://www.tidhar.tourolib.org/tidhar/view/2/800</bibl>
<bibl>Volume: #2 ,Page: 801 ,URL: http://www.tidhar.tourolib.org/tidhar/view/2/801</bibl>
<bibl>Volume: #2 ,Page: 802 ,URL: http://www.tidhar.tourolib.org/tidhar/view/2/802</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים מרגלית-קלווריסקי</persName>

</head>
         <div><p> נולד באחוות דוברוצורטקוף ליד פשירושלי, פלך סובאלק (פולין), י"ח אדר תרכ"ז (25.3.1867), לאביו <persName>אשר</persName> (תלמיד-חכם, בעל אחוזה, מחבר ספר "נחלת אשר" על האגדות שבתלמוד, מצאצאי הרב יום טוב ליפמן הלר, בעל "תוספת יום טוב" על משניות). למד בחדרים ואח"כ בגימנסיה רוסית. היה פעיל בת

 נועת "חיבת ציון" מנעוריו. משגמר את הגימנסיה רצה לעלות ארצה ולעבוד בחקלאות, ומשדרשה ממנו משפחתו לקיים את צוואת אביו (שנפטר באותה שנה) וללמוד משפטים או רפואה, פירש הוא את רצון האב: להשתלם במקצוע מעשי בדרגת השכלה גבוהה, - והחליט ללמוד אגרונומיה, שתועלתה מרובה להחיאת ארץ ישראל.

 אחרי שמילא את חובתו האזרחית ושרת בצבא כמתנדב (גם במקומות שרותו עשה תעמולה לחיבת ציון בין יהודי הערים ההן), ואחרי שגם זכותו זו לא עמדה לו להתקבל לאקדמיה הרוסית לחקלאות, בגלל היותו יהודי, - יצא ללמוד במחלקה החקלאית של אוניברסיטת מונפליה בדרום-צרפת (מרכז תרבותי יהודי בימי-הבינים) והוסמך שם לאגרונום. בתקופה זו ארגן שם יחד עם ד"ר <persName>יהושע בוכמיל</persName> , דיר<persName> יוסף מוהליבר</persName> , ד"ר<persName> יוסף ספיר</persName> ואחרים אגודתסטודנטים ציונית בשם "עתידות ישראל". היא האגודה הראשונה שנספחה להסתדרות הציונית בראשית הוסדה.

 משגמר את לימודיו חזר לפולין, נשא לאשה את אסתר בת אריה גליקשטיין, הכין את עליתו ארצה והיה פעיל בתנועת חיבת ציון ובאגודת ''בני משה" מיסודו של אחד העם.

 ב-1895 עלה ארצה והיה מזכיר מרכז "בני משה" ביפו, פעיל בחיי הצבור בעיר ויסד אגודה לעזרת בית-הספר לבנות. עבד שנתים כמורה בביתהספר החקלאי מקוה ישראל, ואח"כ נתמנה לפקיד המושבה משמר הירדן מטעם פקידות הבארון<persName> בנ</persName> <persName>ימין רוטשילד</persName> . משמסר הבארון את ניהול מושבותיו לחברת יק"א ופקידיה של חברה זו אמרו לחסלן, נלחם בכל תוקף נגד המזימה. עלה בדרגה והיה פקיד ראשי למושבות הגליל התחתון ומושבו היה בנצרת. יסד את החוה בסגירה וקיבל לעבודה ולהכשרה חלוצים ושומרים. גאל קרקעות ויסד את המושבות יבנאל, כפר תבור, בית גן ומלחמיה (היא מנחמיה) והושיב בהן גם משפחות של גרים רוסיים שעברו לדת ישראל, אכרים ותיקים ומנוסים. קנה את קרקעות מצפה, קרית שמואל (בטבריה), מגדל, פוריה ועוד, וכן את קרקעות דגניה וכנרת רכש בשביל יק"א ואח"ב סידר את העברתן לרשות בנק אפ"ק ובאמצעותו לקה"ק.

 ב-1902 נסע להבראה לאירופה, נפגש עם הרצל בוינה וניסה לשכנעו בצדקת מפעל ההתישבות אף לפני קבלת בסיס מדיני בצ'רטר, ולאחר שנה שוב נפגשו באיסטמבול בעת שהרצל בא שמה לראיון אצל השולטן.

 המשיך ברכישת קרקעות בלי לחכות לאישור מוקדם מאת מרכז יק"א בפאריס, לבל יפסיד את ההזדמנויות שנמצאו לו ואח"כ היה ממציא אמתלאות שונות להצדיק את הרכישות כאמצעים להבטחת שלום המושבות הקיימות. לאנשי הפקידות הגבוהה בארץ היו רכישות אלה למורת-רוחם: הוצאות חדשות, טרדות חדשות לעיבודם וישובם של הקרקעות שנרכשו, ובמקום לצמצם את מפעל ההתישבות בארץ עד לחיסולו בא זה ומרחיב את שטח הקרקע ואת ממדי המפעל. בעקב קובלנה של אחד הפקידים הגבוהים הועבר לראש פנה, למנהל מושבות הגלילהעליון, ובסמכות מצומצמת, לבל יהיה חפשי לקנות קרקעות כחפצו. אך את מרצו ה"ציוני" (תואר גנאי בפי אנשי הפקידות) לא יכלו לבלום לגמרי. הוא שקד על החדרת שמירה עברית (על-ידי "השומר") ועבודה עברית למושבות הגליל העליון, ומובן מאליו שלמורת רוחם של אנשי הפקידות פעל דוקא לטובת עבריותו וציוניותו של החינוך בבתי-הספר שבמושבות, שנתכלכלו על-ידי יק"א, ואת הצרפתית דחק אחורנית כנטל מיותר לילדי אכרים עבריים, המיועדים להיות אנשי אדמה בארץ כאבותיהם. כן התמסר ליצירת יחסים טובים עם ראשי התנועה הלאומית הערבית לשם יצירת הסכם שלום ושיתוףפעולה לטובת שני העמים, ובהשפעתו הסכים הבארון


 רוטשילד ליסד בראש-פנה בית-ספר לילדי הערבים בכפר ג'עוני, ע"י ראש פנה. וב-1913 הפגיש את נחום <persName>סוקולוב</persName> , כמנהיג התנועה הציונית, עם ראשי התנועה הערבית בלבנון לשם יצירת יחסים תקינים בין שני העמים תושבי הארץ.

 במלחמת העולם הראשונה היה כמעט היחידי מראשי פקידות יק"א שנשאר בארץ, מנותק ממקורות הכספים של מרכז חברת יק"א בפאריס. באותן השנים עמד לא פעם בפני המצביא העריץ ג'מאל אחמד פחה בהשתדלות לרכך את קשי הגזירות והנגישות ולהוציא ממוחו את הרעיון שלמען שלמותה של הממלכה העותומנית נחוץ להחריב אה הישוב העברי. וכשהיה צורך בכספים באופן דחוף לפעולה ישובית או להצלה היה לווה על אחריות עצמו סכומים גדולים בזהב מאת ידידים ערבים אמידים ברבית קצוצה. ביחוד הגדיל לעשות, אף בסיכון חייו, אחרי שנתגלה קשר המחתרת העברית "נילי" והשלטון חשד באנשי "השומר", שגם הם חותרים תחת מעמדה של הממלכה העותומנית בארץ כדי להקים כאן בסיס ציוני בתמיכת אנגליה, ולקח גם מהם רבים למאסר ולעינויים ולמשפטים צבאיים באשמת בגידה. באותה תקופת רוגז ורתיחה התיצב קלוואריסקי בפני המצביא, שאיים עליו לתלותו בגן ביתו בראש פנה אם יגן על בוגדים, והצליח לשכנעו שאנשי "השומר" והאברים נקיים מחטא זה, והודות לכך שוחררו.

 בשנות המלחמה ההיא יסד את אילת השחר והמושב מחנים והקבוצות תל-חי וכפר גלעדי נקודות פועלים קיבוציות על אדמת יק"א, דבר שלא היה לו תקדים בפעולותיה ולא היה כל סיכוי שלאחר המלחמה תהיה ההנהלה המרכזית מרוצה במעשה זה, אך הוא נענה לדרישת הצורך הלאומי אף בסיכון מעמדו האישי.

 בסוף המלחמה קיבל סיפוק<persName> מוסרי</persName> , כשהבארון <persName>ג'יימס רוטשילד</persName> (בן הבארון בנימין "אבי הישוב") ביקר בארץ כקצין צבא ואמר לו, שהוא רואה אותו לא כפקיד ממונה אלא <persName>כשותף </persName> למפעל ההתישבות של אביו, אך זה לא שינה למעשה את יחסה של הפקידות אליו.

 אחרי המלחמה הוזמן אל המלך פייסל ונשיאות הקונגרס הכל-סורי לדמשק להציע הצעה להסדרת עניני ארץ-שראל. הצעתו, שהיתה מכוונת לטובת שני העמים, לא נתקבלה על דעת ההנהגה הציונית, אף כי הייתה עלולה לתת אפשרויות נרחבות יותר משהושגו למעשה בשלטון המנדטורי.

 היה המעודד היחידי של מגיני תל-חי וכפר גלעדי בזמן מרד הערבים נגד צרפת בסוריה ומבלי לחשוש לבטחונו נסע דרך החזית בצפון לשם קשר והגשת עזרה למגינים. בדרכו לדמשק לשם פגישה עם ידידיו הערבים מנהיגי המרד בדבר יצירת יחס מיוחד לישובים העבריים בצפון, נפל מעל סוסו ונשברה רגלו, ולא הגיע בזמן למחוז חפצו ולא עלה בידו למנוע את אסון תל-חי.

 בשנות 1920/23 היה יחד עם<persName> יואל (ז'ול) רוזנהק</persName> מנהל מושבות פיק"א בצפון הארץ מהמשרד המרכזי בחיפה. באותן השנים היה חבר הנהלת הועד הלאומי ובראשית השלטון האזרחי בארץ היה גם אחד משלשת החברים היהודים (יחד עם יצחק בן-צבי ואהרן איזנברג) במועצה המיעצת הממשלתית.

 בגלל עמדתו הציונית המובהקת ודרישתו להרחבת פעולות ההתישבות של פיק"א בתנופה רחבה נעשה צר לו המקום בהנהלת פיק"א וב-1923 התפטר ויצא לפנסיה.

 בשנות 1923/27 היה מנהל הלשכה הערבית בהנהלה הציונית, קשר קשרים עם ראשי התנועה הערבית בארץ ובארצות השכנות, ובשנות 1929/31 היה מנהל הלשכה המאוחדת של הנהלת הסוכנות היהודית והועד הלאומי לעניני הערבים, והיה מכובד אף בעיני העסקנים והמדינאים הערביים, אך בגלל סיבות שמחוץ לתחום-פעולתו לא יכלה זו להביא לידי הסכם בין שני העמים.

 פעל ביסודה ובהנהגתה של "ברית שלום", בירחון "שאיפותינו", בתנועת "קדמה-מזרחה" ואח"כ ב"ליגה להתקרבות ושיתוף יהודי-ערבי" שבגלל סיבות שלא היתה לו שליטה עליהן, ובעיקר בגלל עמדתה של הממשלה המנדטורית ואדישות מוסדות הישוב הצטמצמה פעולתה בעיקר בחוג מצומצם יהודי בלבד.

 פרסם את רעיונותיו בעתונים שונים בעברית, ערבית וצרפתית והיה מכובד בחוגי החברה והצבור בכל העמים שבארץ. על יחסו לישוב ועל פעולתו וכיוונו בניהול המושבות נתפרסמה ב-1905 - על סמך שאלות ותשובות אתו - חוברת מטעם מערכת "השקפה" בשם "ח.מ. קלוריסקי והישוב".

 נפטר בבית-החולים "שערי צדק" בירושלים, כ"ז טבת תש"ז (19.1.47) ונקבר למחרתו בהר הזיתים.

 צאצאיו; <persName>ירדנה</persName> אשת אליהו בן בוריס (דב) גולדברג, <persName>דבורה</persName> אשת אלכסנדר דוד לוין (בשנת 1939 נסעה עם בעלה ובנה להולנד, ונשארו שם בימי הכבוש הגרמני. היתה פעילה מאד בשטח התרבותי בין יהודי המקום ועזרה להוציא לאור במחתרת מלון הולנדי עברי. נספו בידי הנאצים בפברואר 1943), <persName>חרמונה</persName> אשת ד"ר מיכאל פ. סימון.

</p></div>
         <div type="bibliogrphy">
            <listBibl>
<bibl>Volume: #2 ,Page: 798 ,URL: http://www.tidhar.tourolib.org/tidhar/view/2/798</bibl><bibl>Volume: #2 ,Page: 799 ,URL: http://www.tidhar.tourolib.org/tidhar/view/2/799</bibl>
<bibl>Volume: #2 ,Page: 800 ,URL: http://www.tidhar.tourolib.org/tidhar/view/2/800</bibl>
<bibl>Volume: #2 ,Page: 801 ,URL: http://www.tidhar.tourolib.org/tidhar/view/2/801</bibl>
<bibl>Volume: #2 ,Page: 802 ,URL: http://www.tidhar.tourolib.org/tidhar/view/2/802</bibl>
            </listBibl>
         </div>
      </body>
  </text>
</TEI>
