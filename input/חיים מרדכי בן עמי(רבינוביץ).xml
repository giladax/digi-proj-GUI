<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 782 ,URL: http://www.tidhar.tourolib.org/tidhar/view/2/782</bibl><bibl>Volume: #2 ,Page: 783 ,URL: http://www.tidhar.tourolib.org/tidhar/view/2/783</bibl>
<bibl>Volume: #2 ,Page: 784 ,URL: http://www.tidhar.tourolib.org/tidhar/view/2/784</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים מרדכי בן-עמי(רבינוביץ)</persName>

</head>
         <div><p> נולד לאביו<persName> יעקב אליעזר רבינוביץ</persName> , ולאמו<persName> אס</persName> <persName>תר שרה</persName> בת ר' <persName>מרדכי שוב</persName> , בתשעה באב תרי"ד (1854) בעיירה שבפודוליה - <persName>וירכובקה</persName> - למשפחה עניה ומיוחסת, משפחת חסידים מובהקת, מבני בניו של האדמו"ר ר' יחיאל מיכל מזלוצ'ב שבגליציה וממשפחת ר' נחמן מברצלב.

 בהיותו בן 4 נתיתם מאביו, וגדל בבית יתומים, ומאז היה גולה ממקום למקום, מקרוב לקרוב, ובהיותו בן עשר הגיע לאודיסה, ושם הוכנס ללמוד ב"תלמוד תורה" שהתנהל ע"י משכילים. לאחר שסיים למודיו בת"ת האודיסאי, נכנס הנער, והוא אז בן ט"ו שנה, לגימנסיה - למחלקה הראשונה שלה. אך קשה היה לו ללמוד, כי יחד עם למודיו בגימנסיה הוכרח לתת שעורים לנערים צעירים ממנו, כדי שיוכל לפרנס את עצמו.

 תחילה היתה פרנסתו בצמצום, אך כשנודע טיבו כמורה הוטב מצבו החומרי עד כדי כך, שיכול היה לתמוך במשפחת אחיו נחמן באודיסה. אך לפתע נתקלקל מעמדו: מחמת מזגו החם והרותח ואהבת האמת

 שלו, פגע באחד המורים, וגורש מהגימנסיה. שוב הוכרח לנדוד. וסוף סוף זכה לסיים את חוק למודיו באחת הגימנסיות בבריאנסק שבקרים. שם כתב חיבור-סיום לשם קבלת תעודת-גמר על הנושא: "מלחמת היהודים ברומאים".

 בן כ"ג היה כשגמר את חוק למודיו והיה לסטודנט. הוא נכנס לפקולטה הרפואית בקיוב, אך כעבור שנתים מאס ברפואה ועבר ללמוד באוניברסיטה האודיסאית בפקולטה ההיסטורית-פילולוגית. פרעות 1881 שפרצו בדרום רוסיה הביאו אותו לעולם הצבוריות והספרות הישראלית. באותו פרק הזמן פורסם ברוסית מאמרו הראשון ב"רזסביט" באודיסה "על הצורך בספרי למוד מיוחדים ללשון הרוסית לבתי הספר ליהודים", שבו כבר נתגלה בן-עמי מעריץ-העבר והמטיף לרעיון הלאומי.

 בזמן פרעות 1881 ארגן את ההגנה העצמית הראשונה ברוסיה יחד עם קבוצת סטודנטים, ביניהם חבקין (שגילה אח"כ את הזריקה נגד הדבר בהודו) וקלמנוביץ (אח"כ עו"ד וציר הדומה הרוסית). עם הולדת רעיון "היציאה" התפלג הצבור לשני זרמים: זרם "עם עולם" שהטיף ליציאה לארה"ב ו"בילו" שמבטו היה נשוא ציונה. יצא לחו"ל בשם "עם עולם", נפגש עם קרל נטר שבא לטפל אז במהגרים בברודי וכן נפגש בוינה עם פרץ סמולנסקין ונכבש כולו לרעיון חבת ציון.

 מוינה לא חזר לרוסיה השנואה עליו מפאת הפרעות והוא התחיל לכתוב ברוסית שורה של מאמרים בצורת "מכתבים מפריז'', שפרסם ב"ווסחוד". בזה כבש את לבות האינטליגנציה הרוסית והתגלה כפובליציסט ממדרגה ראשונה. מפריז נתגלגל לג'נבה (שווייץ). בהשפעת הנוף השויצרי נעשה לנובליסט ושם נתגלה לאט לאט

 בן-עמי הבלטריסטן. ספוריו, על נושאים יהודים, מן ההווי העממי של יהודי הדור ההוא ושלפניו, נתחבבו על הקורא, והם עשו הרבה למען הכנס ללבו של הקורא העברי את הרוח הלאומית.

 הספורים הנ''ל יצאו בעברית בהוצ' מוריה (תרע"ד) בתרגומיהם של ביאליק ובר-טוביה, ובמקורם הרוסי הרבה זמן קודם לכן. עד כמה היו ספוריו חביבים


 ומקובלים אפשר ללמוד מהפרק המיוחד שהקדיש אחד העם להערכתם ב"ילקוט קטן" שלו.

 בן עמי היה מפרסם גם מאמרים פובליציסטיים. במאמריו, שנכתבו ברוסית, אנו רואים אותו כמו שהיה בחיים: חריף ושנון, רותח ומוכיח, לוחם נמרצות למען הלאומיות המקורית וכנגד כל סימן של התבוללות.

 משווייץ חזר לאודיסה (1886) ונעשה עסקן חשוב של "חובבי ציון", השתתף בועידות "חובבי ציון" והיה חבר הועד באודיסה, התקרב לפינסקר, והיה לידיד נפש של אחד-העם, וכשהופיעה הציונות המדינית היה לחסידו הנלהב של הרצל עד כדי כך, שכשבאה הבשורה האיומה על מות הרצל, חלץ בן-עמי את נעליו וישב "שבעה" (הוא היה כל ימיו דתי). לזכר הרצל הקדיש גם את החשובה מיצירותיו: "הילדות", יצירה בת כמה מאות עמודים.

 אחרי פרעות אוקטובר 1905 עזב את רוסיה. עוד קודם לכן, אחרי פרעות קישינוב, חתם יחד עם דובנוב ואחד העם על כרוז למען ארגון הגנה יהודית ברוסיה.

 במשך 18 שנה חי בג'ניבה וכל הזמן יצר יצירות בעלות ערך. פרופ' קוליקובסקי, אחד מחשובי המבקרים הרוסים, העריך מאד את יצירותיו והקדיש מאמר מיוחד לבן-עמי בשם : "תנועת העממיות בעולם היהודים", בו הוא גומר עליו ועל יצירותיו את ההלל הגדול.

 רק חלק מיצירותיו נקבצו בספרים. הופיע קובץ אחד של ספוריו ברוסית. בתרגום עברי הופיעו: "קובץ ספורים" ע"י "מוריה" בש' 1914, "ספורים לבני ישראל" (1932), "אנשי דורנו" (1932) שניהם בהוצ' שטיבל. כן הופיעו ספריו בתרגום לאידיש.

 בשנת 1923 עלה לארץ ונפגש בחמימות ע"י חבריו מנוער : אחד העם, י"ח רבניצקי וח"נ ביאליק. בשנות חייו האחרונות היה גר בתל-אביב ובחיפה לסירוגין.

 נפטר בג' אדר ב', תרצ"ב, בתל-אביב ונקבר בביתהקברות הישן. על שמו רחוב בתל-אביב.

 צאצאיו: <persName>ירמיהו</persName> (נפטר בשויץ), <persName>ד"ר מיכה</persName> (רופא בת"א), <persName>שרה </persName> אשת אברהם סולודור <persName>ותמר</persName> אשת ד"ר ירמיהו יפה.

</p></div>
         <div type="bibliogrphy">
            <listBibl>
<bibl>Volume: #2 ,Page: 782 ,URL: http://www.tidhar.tourolib.org/tidhar/view/2/782</bibl><bibl>Volume: #2 ,Page: 783 ,URL: http://www.tidhar.tourolib.org/tidhar/view/2/783</bibl>
<bibl>Volume: #2 ,Page: 784 ,URL: http://www.tidhar.tourolib.org/tidhar/view/2/784</bibl>
            </listBibl>
         </div>
      </body>
  </text>
</TEI>
