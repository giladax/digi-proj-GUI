<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2219 ,URL: http://www.tidhar.tourolib.org/tidhar/view/5/2219</bibl><bibl>Volume: #5 ,Page: 2220 ,URL: http://www.tidhar.tourolib.org/tidhar/view/5/2220</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים ניסן ("ניקו") מנדלקורן</persName>

</head>
         <div><p> נולד בשנת תרס"ז (1907) בעיירה לטבית קטנה דונדגה. כבנה של משפחה דתית מסועפת קיבל חיים את ראשית חינוכו וידיעותיו בישיבה. הרבנים שמפיהם למד חיים הבטיחו לו עליה מתמדת בסולם הקריירה התורנית, הודות לבקיאותו וחריפותו, אלא שבינתים נפל דבר בחיי היהדות הלטבית השקטה והשמרנית. בשנת 1923 ביקר זאב ז'בוטינסקי לראשונה בריגה שבלטביה. אותו ביקור חולל סערה בקרב הנוער. צעירים רבים ו"ניקו" ביניהם - נסחפו בקסם דיבורו ואישיותו של ז'בוטינסקי. בימים ההם נזרע הזרע של בית"ר שנקראה אז בשם "הסתדרות טרומפלדור" וכך עזב חיים את כתלי הישיבה והיה בא בערבים לאותו מרתף חשוך בריגה העיר, שבו הרביץ פולקובניק רוסי זקן את "תורת הביקסל". כעבור זמן קצר מצטרף חיים לקבוצה הראשונה היוצאת להכשרה חקלאית בחות למודים


 שנשכרה אצל אכר לטבי, ואחרי זה הוא חוזר בכל להט נפשו לעבודה פעילה בקן, משתתף בכל מפעל שנשא עליו את שם בית"ר וממלא אחר כל פקודה שניתנה לו מטעם בית"ר. הוא שימש מפקד קן בית"ר בריגה בתקופה מסוימת וחיכה בקוצר רוח לעליתו לארץ.

 בשנת 1933 מארגן חיים קבוצת בית"רים לעליה לארץ באורח בלתי לגלי. בהיותו סבור כי משטרת תל-אביב מהווה את גרעין הכח המזוין של הישוב העברי בארץ באותה תקופה, התגייס לשורותיה בשנת תרצ"ה. בשנים תרצ"ז - תרצ"ח בשמרו בגבולות העיר כשומר,

 הדף לא אחת את התקפות הפורעים. תמיד התלוצץ ועודד את חבריו. את מלאכתו - מלאכת השוטר העברי עשה בשמחה ובקלות ועם זאת - ברצינות וברגש הכרת התפקיד.

 בהיותו חבר הארגון הצבאי הלאומי הגיש את מלוא עזרתו למחתרת תוך הסתכנות ומסירות למופת. למראית עין שרת את הבריטים, אך למעשה היה גונב את רשימות האנשים שהאנגלים גילו אותם ורצו לאסרם, ובעוד מועד היה מזהיר את לוחמי המחתרת ורבים הודות לו ניצלו ממאסר, עד שהאנגלים עמדו על תפקידו.

 בשנת תש"ב, בתקופת ההלשנות ונחשול המאסרים נאסר חיים בהיותו שוטר עברי. כשנתיים הוחזק בלטרון על פי החוק למניעת פשעים. במאסרו חלה במחלת קיבה רצינית. לאחר הזנחה פושעת בטיפול הועבר לבית החולים הממשלתי אשר ביפו, ללא טיפול כמעט ובזוהמה, שהחזיקוהו יחד עם ערבים בבית החולים ומהם נידבק במחלת הטיפוס. מפאת סיבוכי - מחלה זו קטעו את רגלו. גנגרנה ממארת הרסה לאט לאט את גופו. במצב של גסיסה למחצה שוחרר סוף סוף מן המעצר ושני השוטרים הבריטיים ששמרו עליו בבית החולים במשך כל הזמן עזבוהו. ספורים היו חבריו שבאו להנעים עליו את סבל ימיו האחרונים. ידוע ידע כי הבולשת הבריטית בודקת בשבע עינים את כל הנכנס אליו, ולפיכך ביקש לא להודיע לחבריו על מחלתו. הוא העדיף את בדידותו וסבלו כדי לא להכשיל, את חבריו ולהסגירם לידי הבולשת. אולם רצונו האחרון היה - לפחות למות בין יהודים. הוא התחנן לפני חבריו להעבירו לבית חולים יהודי

 בתל-אביב. רצונו זה האחרון ניתן לו לאחר טיפול מייגע.

 ימים ספורים לאחר שהועבר לבית חולים "הירקון" בתל-אביב, הוציא את נשמתו, י''ז אייר תש"ד. כמנין מחבריו הנאמנים ביותר ליווהו למנוחת עולמים לנחלתיצחק. בעת ההלויה הוקף בית הקברות צבא ומשטרה, אולם ההלויה עברה ללא כל אינצידנטים. איש מהמלווים, לא נאסר.

</p></div>
         <div type="bibliogrphy">
            <listBibl>
<bibl>Volume: #5 ,Page: 2219 ,URL: http://www.tidhar.tourolib.org/tidhar/view/5/2219</bibl><bibl>Volume: #5 ,Page: 2220 ,URL: http://www.tidhar.tourolib.org/tidhar/view/5/2220</bibl>
            </listBibl>
         </div>
      </body>
  </text>
</TEI>
