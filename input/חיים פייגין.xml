<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1141 ,URL: http://www.tidhar.tourolib.org/tidhar/view/3/1141</bibl><bibl>Volume: #3 ,Page: 1142 ,URL: http://www.tidhar.tourolib.org/tidhar/view/3/1142</bibl>
<bibl>Volume: #3 ,Page: 1143 ,URL: http://www.tidhar.tourolib.org/tidhar/view/3/1143</bibl>
<bibl>Volume: #3 ,Page: 1144 ,URL: http://www.tidhar.tourolib.org/tidhar/view/3/1144</bibl>
<bibl>Volume: #3 ,Page: 1145 ,URL: http://www.tidhar.tourolib.org/tidhar/view/3/1145</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים פייגין</persName>

</head>
         <div><p> נולד בקלימוביצי, פלך מוהילב (רוסיה הלבנה), בשנת תר"ן (25.1.1890), לאביו <persName>אליהו</persName> (חניך ישיבת וולוז'ין, בעל בית-חרושת לבורסקאות) ולאמו <persName>בילה</persName> בת <persName>זלמן לוקשין</persName> . בן 7 נתיתם מאביו. למד תורה בחדרים ובישיבה המקומית ושפות ולימודי-חול מפי מורים פרטיים. למד כשלש שנים בישיבת מיר, בהנהלת הרב <persName>אליהו ברוך קמאי</persName> והרב<persName> אברהם טיקטינ</persName> <persName>סקי,</persName> וכשלא נתמלאה דרישת בחורים רבים, והוא ביניהם, לשיפור התנאים הכלכליים, עבר עמהם לישיבת סלוצק, בהנהלת הרב <persName>איסר זלמן מלצר</persName> (כעת בישיבת "עץ חיים" בירושלים), ולמד שם שנה.

 בהשפעת ספרי ההשכלה העברית הצטרף מנעוריו לתנועה הציונית והתכונן לבחינת בגרות בבית גיסו הרב<persName> ישראל מרדכי סובולב</persName> , רב רוחני ורב-מטעם ברוסלאבל, פלך סמולנסק, הצליח בבחינות בססמולנסק, וב-1910 נתקבל כתלמיד לבית-הספר הגבוה לחקלאות בפטרבורג (אחד מ-4 יהודים בין 1500 תלמידים), שבין מוריו היה הפרופ'<persName> דב ברוצקוס</persName> לכלכלה חקלאית. הצטרף לתנועת פועלי ציון והיה פעיל בחוגי הסטודנטים הציוניים, שארגנו באמצעות החברה הספרותית היהודית הרצאות והקראות של טובי הסופרים והמשוררים בעברית ובאידית, וע"י החברה המוסיקאית היהודית (מיסודם של אחרון, סמונסקי, קיסילגוף וש. רוזובסקי). קונצרטים ונשפים למוסיקה יהודית ובקורי התיאטרון היהודי של <persName>קמינסקי</persName> ועמדו בקשרים הדוקים עם קבוצת הציונים שהתרכזה מסביב לעתון "ראזסבייט". ב-1914 גמר את לימודיו במגמה לכלכלת המשק וב-1915 עבד בשרות ה"זמסטבו" (ההנהלה העצמית המחוזית) למחוז ביחוב, פלך מוהילב, ניהל שדות-נסיון, עסק בחקירה כלכלית במשקים גדולים וקטנים ואסף חומר לחיבור הגמר.

 ב-1916 יצא לדניה, עבד במחלבה קואופרטיבית גדולה (בת 170 חברים ובעלת 35.000 ליטר חלב ליום) ליד העיר אודנזה והתמחה במשק תעשית תוצרות חלב, בקואופרציה החקלאית ובתורת ההזנה של פרות חולבות. השתתף בעבודה הציונית המקומית בקופנהאגן, בקשרים עם הלשכה הציונית העולמית שהתקיימה אז שם כמרכז בארץ נייטרלית לקשר

 בין ההסתדרויות הציוניות שבארצות הלוחמות משני הצדדים, הרצה על בעיות התרבות בועידת ציוני סקנדינביה (קופנהאגן, 1916) והיה פעיל כמזכיר בועד העזרה הסקנדינבי מיסודם של המהגרים היהודים מרוסיה (שבראשו עמדו: נחומסון, וו. גרוסמן ועוד), הידק את הקשרים עם ועד העזרה של יהודי דניה לנפגעי המלחמה היהודים ברוסיה ובגליציה והשתתף בפעילות בועידתו ב-1916 בשטוקהולם.

 אחרי מהפכת פברואר 1917 ברוסיה חזר לפטרבורג, שנשתנה שמה לפטרוגראד, השתתף בועידת "צעירי ציון" (נבחר כנציג התנועה לקהלת פטרוגראד ולועדה הכלכלית שלה), נבחר לועד הציוני העירוני ולמורשה מקומי של הקה"ק, השתתף בועידה המחוזית של "החלוץ" והדריך את הקבוצה

 הראשונה, שנתארגנה על-ידי <persName>יוסף טרומפלדור,</persName> בגידול ירקות באחוזה בקרבת העיר; השתתף בכנסיה הציונית הכל-רוסית והוטל עליו מטעם הועדה הארצישראלית של מרכז ציוני רוסיה לארגן קבוצות למטעים ולמשק מעורב בא"י וקואופרטיבים לעליה, ולמרות קשיי התחבורה בתוהו-ובוהו של סערות המהפכה נסע וארגן קואופרטיבים כאלה בערים וולוגדה, בוריסוב, בוברויסק, סלוצק, אורשה, קופוסט, זלובין ועוד.

 השתתף בועידת הקהלות הכל-רוסית במוסקבה שהתקיימה ביולי 1918 ונבחר לועד המרכזי של הקהלות ("צ. ועד").

 בראשית 1919 נחתם הסכם לשיתוף-פעולה בין מרכז ציוני רוסיה ובין חברת "ארט" והג'וינט בדבר קימומה ועידודה של החקלאות היהודית בחבל הצפוני-מערבי, וביחוד בפלך מינסק, והכשרה חקלאית של חלוצים ואנשי המעמד הבינוני לשם עליה לארץ ישראל, - והוא נתמנה לעבוד בארגונה ובניהולה של פעולה זו, ועבר למינסק. באותו זמן הכין את ספרו (באידית) על הדרכים והשיטות להתישבות עובדת בארץ-ישראל, שיצא ב-1920 בוארשה בעריכת ד"ר <persName>ח. ד. הורוביץ.</persName> נבחר לועד קהלת מינסק כנציג "צעירי ציון" וליו"ר הועדה הכלכלית, לועד הגלילי של צ"צ במינסק, לועידת הקהלות של רוסיה הל


 בנה, פעל בעבודת "ועד הארץ", פרסם מאמרים בעתון הציוני המינסקאי "פארן פאלק" על נושאים כלכליים וארצישראליים. ארגן קואופרטיבים של חקלאים ובעלי-מלאכה יהודים, ארגן את השוליות, נתמנה למזכיר כללי של הג'וינט במינסק ופעל לסידור עזרה קונסטרוקטיבית לקימום חיי הכלכלה של היהודים שנפגעו במלחמה ובמהומות המהפכה. עמד בראש הועדה הארצישראלית של ההסתדרות הציונית במינסק, שהוציאה את חוברתו (באידית) על הקואופרטיבים לעליה, ארגן את הכשרת החלוצים בחוה קורסובשצינה של יק"א והשתתף בפעולה התרבותית בהרצאותיו בקיבוצי ההכשרה במקומות שונים ברוסיה הלבנה. השתתף בוארשה כמועצת החלוץ, והרצה בה על יסודות ההכשרה, ובועידת המפלגות הציוניות של "הברית המזרחית" (מזרח-פערבאנד).

 ביולי 1920 השתתף כציר בועידה הציונית העולמית בלונדון והיה חבר בועדה הארצישראלית שלה. באותו הזמן נכבשה מינסק בידי הבולשביקים, נתמנה אחרי הועידה מטעם המרכז הפריסאי של "ארט" לנהל את הפעולה החקלאית היהודית באזור הצפוני-מערבי של רוסיה (פלכי מינסק, וילנה וגרודנה) ועבר לוילנה, שנכבשה בידי פולין.

 התמסר לקימום החקלאות היהודית בחבל, ארגן רשת של קואופרטיבים חקלאיים בין היהודים שעבדו במשך עשרות שנים בגננות, פלחה ובמשק החלב שהקיפו כ-5500 משפחות (כ-30000 נפשות).

 רוב המשקים נהרסו לרגל המלחמה ומלחמת האזרחים. התמסר להקמת החקלאות היהודית ולחדושה, סדר אשראי חקלאי לשם רכישת מכונות, בהמות עבודה ואינונטר חי, ארגן את הכשרת "החלוץ" בחוות "אורט", "וליצ'ני" ו"זורביצי" ועזר לרכוש את החוה "סולדני" ע"י "צעירי-ציון" ואח"כ לידי "החלוץ". נבחר למרכז המפלגה צ. ח. של ליטה המרכזית בוילנה (ביחד עם ש. אנתוביל, מנחם ואליהו רודניצקי וראובן בוניאק) שהיתה מסונפת למזרח-פרבנד.

 ב-1920 נשא לאשה את <persName>גניה</persName> בת <persName>יששכר סלוצקי</persName> מוילנה (ממיסדי האגודה הראשונה של חובבי ציון בתרמ"ב "אוהבי ציון") ואשתו <persName>סימה</persName> לבית<persName> ראטנר</persName> מסלוצק (עסקנית סוציאלית בחו"ל, עלתה ארצה ב-1934).

 השתתף כציר בקונגרסים הציוניים הי"ב והי"ג בקארלסבאד, ויצג את מפלגתו במשרד הא"י ובועדי הקרנות הלאומיות, הרצה בערי-השדה על נושאים ציוניים וכלכליים, היה חבר הנהלת הקואופרטיב "באפרייאונג" שהיו לו קשרים כלכליים עם החוה סולדני של "החלוץ", וב-1922 עשה חצי שנה בשליחות "ארט" במושבות החקלאיות היהודיות בבסראביה לשם חקירת המצב ועזרה ארגונית לפיתוחן.

 בנובמבר 1923 עלה ארצה, עבד זמן-מה בחבורת הפועלים "מעבר" בפתה תקוה ואח"כ התמחה בענפי החקלאות הא"י במקוה ישראל והכניס את גידול הפש

 תן לאניצים. פרסם מאמרים ב"השדה" על הזנת הפרות בתנאי הארץ. ב-1924 היה מזכיר ראשי באגודה למשקים זעירים אינטנסיביים מיסודו של ד"ר <persName>זליג סוסקין</persName> . ב-1926 השתתף בחקירה הכלכלית ביחד עם הפרופסורים<persName> מיד ואדאמס</persName> במשקי נהלל, מרחביה וכפר חטין מטעם הועדה להקמת הסוכנות היהודית. היה פעיל במפלגת "אחדות העבודה" וחבר הועד העירוני שלה בסניף ת"א.

 ב-1928 יצא, לפי הזמנת חברת "ארט", לחמש שנים לרומניה לשם ביסוס החקלאות היהודית בבסראביה ובבוקובינה והיה פעיל שם בכל ענפי העבודה הכלכלית (חקלאות, מלאכה, קואופרציה) והצבורית היהודית ובעבודה הציונית ועמד בראש הפעולה של מפלגת פועלי ציון. היה ציר בועידה העולמית של פוע"צ-צ"ס בברלין 1929, בקונגרסים הציוניים הי"ז בבאזל והי"ח בפראג, בקונגרס למען א"י העובדת בברלין, בועידת פוע"צ בוינה ב-1931 ובועידות הארציות של פוע"צ בצ'רנוביץ. פרסם מאמרים בעתונות היהודית בבסראביה ("אונזער צייט'', "דאס קאאפעראטיווע ווארט" ועוד). ארגן קבוצה של 25 משפחות מהמעמד הבינוני בבסראביה להתישבות חקלאית בהדר-עם שבעמק חפר. ב-1933 יצג ארגון התישבותי מליטא ופעל למען ביסוסו בבית-ינאי שבעמק חפר.

 ב-1935 נכנס לעבודה בתחנה לחקר החקלאות ברחובות במחלקה לכלכלת המשק כעוזרו הראשי של הפרופ'<persName> וולקני</persName> . עוסק בחקירה כלכלית מקיפה של משקי העמק והמשקים האינדיבידואליים זה כ-14 שנה.

 חבר הועד המחוזי של הקה"ק וקרן היסוד, חבר ועדת העליה שליד מועצת פועלי ת"א, שופט במשפט החברים של ההסתדרות, יו"ר ועד העובדים של התחנה לחקר החקלאות ברחובות וחבר מועצת פקידי הסוכנות היהודית, חבר מועצת השיכון ההסתדרותי והועדה הארצית למשקי-עזר אשר על-ידה, חבר פעיל במפלגת פועלי ארץ-ישראל, מרצה בשכונות ופעיל בועדות, חבר ועד מעונות עובדים "הוד".

 בנו <persName>אליהו</persName> , תלמיד האוניברסיטה העברית והמכון החקלאי שלה בירושלים וברחובות.

</p></div>
         <div type="bibliogrphy">
            <listBibl>
<bibl>Volume: #3 ,Page: 1141 ,URL: http://www.tidhar.tourolib.org/tidhar/view/3/1141</bibl><bibl>Volume: #3 ,Page: 1142 ,URL: http://www.tidhar.tourolib.org/tidhar/view/3/1142</bibl>
<bibl>Volume: #3 ,Page: 1143 ,URL: http://www.tidhar.tourolib.org/tidhar/view/3/1143</bibl>
<bibl>Volume: #3 ,Page: 1144 ,URL: http://www.tidhar.tourolib.org/tidhar/view/3/1144</bibl>
<bibl>Volume: #3 ,Page: 1145 ,URL: http://www.tidhar.tourolib.org/tidhar/view/3/1145</bibl>
            </listBibl>
         </div>
      </body>
  </text>
</TEI>
