<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 818 ,URL: http://www.tidhar.tourolib.org/tidhar/view/2/818</bibl><bibl>Volume: #2 ,Page: 819 ,URL: http://www.tidhar.tourolib.org/tidhar/view/2/819</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים צבי טרייביש</persName>

</head>
         <div><p> נולד בקיידאן, פלך קובנה, בשנת תיכ"א (1861), לאביו <persName>יעקב</persName> ולאמו <persName>לאה.</persName> למד בחדרים ובישיבות קיידאן וסלובודקה והשתלם בידיעת השפה הגרמנית. נשא לאשה את <persName>רחל אטיל</persName> בת<persName> מרדכי</persName> , ועסק שנים אחדות בהוראה.

 בשנת תרמ''ט (1889) עלה ארצה (אחרי שהותו זמן-מה במצרים) והתישב ביפו, בעת שהישוב היה עוד קטן בה. בתחילה בשכונת עג'מי ואח"כ בשוק-אל-דיר, שמספר משפחות עבריות החלו לגור בו. קיבל את סוכנות הדואר הרוסי ליפו והסביבה ומשרדו היה מרכז לבני העיר והמושבות יוצאי רוסיה, שבאמצעותו קיימו את הקשר עם קרוביהם שבגולה. כן היה ביתו


 מקום פגישה לראשוני חובבי ציון. וגם הד"ר <persName>זאב</persName> <persName>טיומקין</persName> , בעת פעולתו ביפו כמנהל משרד הועד הפועל הארצישראלי של חובבי ציון, היה מבאי ביתו וכאן היה נפגש עם עסקני המושבות בעת ביקוריהם ביפו.

 ליד משרדו פתח מחלקה למכירת ספרי דת ותשמישי קדושה, וכן היה מזמין מהמו"לים שבחו"ל גם את יצירות הספרות העברית החדשה וראה בהתעסקותו זו לא רק עסק מסחרי רגיל אלא אמצעי להפיץ תורה ודעת.

 במשך הזמן החל סוחר בצרכי יום-יום. מסר את הדואר, התמסר למסחרו והפך את עסקו לבית-מסחר "כל-בו" הראשון בארץ, שנתחבב על התושבים בשל המבחר הגדול והמחירים הקצובים והמחושבים ביושר ובהגינות, ובגלל מדות אלה במסחר וביחסים אל הזולת בכלל זכה ר' חיים צבי לחיבתם ולהוקרתם של כל התושבים, יהודים, מושלמים, נוצרים, ואף הגרמנים מיפו ושרונה, ורבים היו לקוחותיו אף ממקומות אחרים בארץ.

 כחובב ציון ותיק היה משמש בעין "לשכת מודיעין" פרטית ועוזר לעולים חדשים בעצה ובהדרכה ועידוד ודיבר קשות לעוזבי הארץ.

 אחרי פטירת אשתו הראשונה נשא את <persName>מרים</persName> בת <persName>ניסן שלומוביץ</persName> , שעלתה ארצה בתרנ"ט, השתתפה עם בעלה בעזרה לעולים החדשים ואף עזרה ועודדה רבים מבני משפחתה לעלות ארצה. (נפטרה בתל-אביב, ב' אדר תש"ז).

 הצטרף למיסדי שכונת "אחוזת בית" (היא תלאביב), אך מאחר שהשכונה נועדה להיות עיר-גנים נקיה מכל מסחר, והוא מצדו ראה צורך גם בבתי עסק במשכנות היהודים, לכן קנה לו מגרש ממזרח למסילת הברזל ברחוב הרצל והקים שם בנין של חנויות, כעין מרכז מסחרי לשכונה-העיר העברית, ואחרי מלחמתהעולם הראשונה נוצר בפנה זו המרכז המסחרי של תל-אביב.

 במלחמת-העולם הראשונה קיבל את הנתינות הטורקית לבל יוכרח לעזוב את הארץ. הצבא הריק כמעט את כל חנותו והחרים הרבה סחורות נחוצות ובלתינחוצות לצרכים צבאיים. בעת הגירוש הכללי מיפו ותל

 אביב, בניסן תרע"ז, עבר לסג'רה שבגליל התחתון, המשיך במסחר ואת שארית הסחורות שהציל ממחסנו שבתל-אביב מכר שם לאכרי הגליל במחירים רגילים, בלי לנצל את ההזדמנות המלחמתית לספסרות. מיד אחרי כניסת הצבא הבריטי לגליל חזר הביתה עם משפחתו דרך ואדי ערה והשרון ועבר בשלום בין טורי הצבא המתקדם, אך בהגיעו לתל-אביב נאסר עלידי הצבא כחשוד בריגול. הודות להשתדלותו של <persName>יהודה גור (גרזובסקי)</persName> שוחרר, ומאז המשיך בעבודתו עד יומו האחרון.

 שומר תורה ומצוה, לבניו נתן חינוך דתי-לאומי. נפטר בתל-אביב, כ"ו שבט תרפ"ו, ונקבר בביתהעלמין הישן.

 צאצאיו: מאשתו הראשונה - <persName>משה</persName> ; מאשתו השניה - <persName>יהודה זאב</persName> (המוציא לפועל בבית-המשפט המחוזי בתל-אביב), <persName>אריה</persName> (סוחר), <persName>לאה </persName> אשת<persName> יוסף</persName> . <persName>שלומוביץ</persName> .

</p></div>
         <div type="bibliogrphy">
            <listBibl>
<bibl>Volume: #2 ,Page: 818 ,URL: http://www.tidhar.tourolib.org/tidhar/view/2/818</bibl><bibl>Volume: #2 ,Page: 819 ,URL: http://www.tidhar.tourolib.org/tidhar/view/2/819</bibl>
            </listBibl>
         </div>
      </body>
  </text>
</TEI>
