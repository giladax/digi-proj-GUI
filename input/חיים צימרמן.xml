<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2860 ,URL: http://www.tidhar.tourolib.org/tidhar/view/7/2860</bibl><bibl>Volume: #7 ,Page: 2861 ,URL: http://www.tidhar.tourolib.org/tidhar/view/7/2861</bibl>
<bibl>Volume: #7 ,Page: 2862 ,URL: http://www.tidhar.tourolib.org/tidhar/view/7/2862</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים צימרמן</persName>

</head>
         <div><p> נולד בשנת תרמ"ה (1885) בכפר לובאצ'ובקה שליד העיירה ברסטצ'קה שבפלך ווהלין (רוסיה).

 לאביו הרב<persName> יואל</persName> (ראש-ישיבה ומחבר ספרים בהלכה) ולאמו <persName>חיה שרה</persName> בת<persName> בנימין זאב ברגר</persName> (מפקח חקלאי באחוזה גדולה).

 למד בחדר ובבית-המדרש ואח"כ עבד בפקידות ובפנקסנות. הצטרף לאגודת "חובבי ציון" ואח"כ לציונות המדינית, ובעקב משבר-אוגאנדה, כשציוני רוסיה התיצבו בחזית "ציוני ציון", להתנגד לכל "מקלט לילה" זמני בארץ אחרת, התמסר יחד עם מספר חברים וחברות בברסטצ'קה ליסוד אגודת "עולי ציון", לשם הכשרה לעבודה חקלאית ולדיבור עברי כהכנה לעליה.

 בשנת תרס"ח (1908) עלה לארץ והתחיל לעבוד כפועל חקלאי ברחובות, שם כבר היו אחדים מחלוצי ההכשרה שלו, ביניהם <persName>חיה-ברכה</persName> בת <persName>זאב ליברמן,</persName> שהיתה אח"כ חברתו-בחיים.

 ב-1909 הלך לעבוד ב"חקלאות ממש", היינו בפלחה (כפי שקראו לה אנשי "הפועל הצעיר", שהוא היה מטובי חבריו בשנותיו הראשונות בארץ), והיה מראשוני הפועלים בחות כנרת ונשא באהבת-הארץ את התלאות והמחסורים של חלוצי כנרת. אחר-כך היה אחד משני הראשונים שנשלחו מהחוה לחרוש ולעבד את אדמתה ממזרח לירדן, היא אדמת <persName>אום-ג'וני,</persName> ואחר-כך אחד מהשבעה שהחלו לעבוד שם לא כשכירים אלא בנסיון הראשון של חבורת פועלים לעבד אדמה על אחריות עצמם ולהתקיים מפרי עבודתם. כשהצליח הנסיון, והמאזן השנתי של החבורה גילה רווח, החליט המשרד הארצישראלי ליסד שם קבוצה, היא קבוצת<persName> דגניה</persName> . אך הוא לא הצטרף לקבוצה להתישבות-קבע במקום שהוא חרש בו את התלם הראשון, באשר היה בדעתו להעלות את אביו ארצה, והרי לא יביאהו למקום שאין בו ביתכנסת. ובכן הלך ב-1911 עם ארבעה מחבריו והתישבו ביבנאל.

 נוסף לעבודה שלו ושל רעיתו במשק ובחצר (לול, רפת, וכו'), שהיתה למופת רב-תועלת ליתר האכרים, הטה שכם גם לעבודת הצבור, כחבר ועד המושבה ובתקופה מסוימת אף ראש הועד, פעיל בכל יזמה וביצוע לפיתוח המושבה ומקורות המחיה בה, עד כי ברבות הימים הפכה מנקודה נדחת של פלחה חרבה לישוב גדול ומשגשג - "אם מושבות בגליל התחתון". לפני מלחמת העולם א' יסד יחד עם אחיו הצעיר <persName>שמואל</persName> ואחדים מחבריו ארגון בלתי-מפלגתי משותף לכל ישובי הגליל בשם "הסתדרות החקלאים בגליל", שמרכזו בטבריה (שנקרא אז "משרד המושבות") פעל רבות לטובת הישובים בעניני פנים ובקשרים עם המוסדות המישבים (והמשרד הארצישראלי של ההסתדרות הציונית ופקידות חברת יק"א - פיק"א). ביחוד הגדילה ההתאחדות לעשות בשנות מלחמת העולם בהשתדלויות אצל השלטון הצבאי והאזרחי של הטורקים ובעזרה למגורשי יפו ותל


 אביב, שלמענם פעל <persName>צימרמן</persName> גם כחבר "ועד ההגירה'' הישובי.

 אחרי המלחמה הרחיב את חוג פעולתו העסקנית בהיקף ארצי כחבר אספות-הנבחרים א' וב', חבר בעל משקל בהתאחדות הציונים הכלליים והתאחדות החקלאים הלאומיים ונציג אכרי הגליל במוסדות התאחדות האכרים.

 מפעלו הגדול היה - ייסודה של החברה לאחריות המקנה "החקלאית" בשנת 1920, ביחד עם טובי הפעילים מנקודות הגליל הפרטיות והקיבוציות, וניהולה במשך שנים. הודות לביטוח הבהמות נצלו האכרים מסכנת התמוטטות כלכלית בעקב מיתת פרה או פרד ונתאפשר להם לפתח ולהגדיל את המשק החי לממדיו הנרחבים כיום.

 היה בעל השכלה עברית עמוקה, צלול דעה וישר אופי ומצניע לכת. בדעותיו התחשבו צעירים כזקנים. שמר את קשריו עם החקלאים עד יומו האחרון ובכל מקום שהיה בו השרה מרוחו הטובה.

 נפטר בירושלים, א' ניסן תש"י (19.3.1950). ונקבר ברמת יוחנן.

 בנותיו:<persName> יבנאלה</persName> אשת שמואל (קסטלננץ) <persName>זבולון</persName> (רמת יוחנן), <persName>שרה </persName> אשת<persName> מרדכי גרוס.</persName>

</p></div>
         <div type="bibliogrphy">
            <listBibl>
<bibl>Volume: #7 ,Page: 2860 ,URL: http://www.tidhar.tourolib.org/tidhar/view/7/2860</bibl><bibl>Volume: #7 ,Page: 2861 ,URL: http://www.tidhar.tourolib.org/tidhar/view/7/2861</bibl>
<bibl>Volume: #7 ,Page: 2862 ,URL: http://www.tidhar.tourolib.org/tidhar/view/7/2862</bibl>
            </listBibl>
         </div>
      </body>
  </text>
</TEI>
