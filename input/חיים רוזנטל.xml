<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1210 ,URL: http://www.tidhar.tourolib.org/tidhar/view/3/1210</bibl><bibl>Volume: #3 ,Page: 1211 ,URL: http://www.tidhar.tourolib.org/tidhar/view/3/1211</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חיים רוזנטל</persName>

</head>
         <div><p> בן שבתי (עסקן וסוחר, שעלה לא''י בשנת תרפ"ב ונפטר בגיל 93) . נולד בעיר אוגוסטוב שבפלך סובלקי בי"ג טבת תרכ"ו (1855), למד ב"חדר" באוגוסטוב, אח"כ התחיל ללמוד בגימנסיה בסובלקי וכשסיים את למודיו בגימנסיה עבר ללמוד באוניברסיטה הורשאית. שם למד תורת המשפטים, וגמר את חוק למודיו מוכתר בתואר מוסמך למשפטים,

 בש' 1890 נהיה בא כח של חברת נפט ושמנים ואח"כ בעל בית חרושת לסבון באודיסה.

 נשא לאשה את<persName> מרים</persName> בת <persName>אליהו הכהן קפלן</persName> (חובב ציון ידוע מסקאפון, פלך ריאזן).

 לחבת ציון נמשך עוד בישבו על ספסלי האוניברסיטה הורשאית וניהל תעמולה ציונית אינטנסיבית בין הסטודנטים היהודים. כשנוסדה בשנת תרמ"ט אגודת "בני משה" הצטרף אליה.

 שנים רבות ישב לרגל מסחרו בערים שמחוץ ל"תחום המושב", ובכל מקום מגורו היה ב"כ של הציונות וחבת ציון.

 בשנת 1893 היה סגן ראש הקהלה ומורשה חו"צ בסרטוב, שלשם העתיק את משכנו לרגלי מסחרו. כשעבר לגור אח"כ לבקו נתמנה שם לראש ועד הקהלה בשנת 1901. היה תמיד מטופל בעסקים גדולים, אך מצא לו אפשרות להפריש מזמנו לעבודה צבורית וציונית, והיה הרוח החיה בכל המפעלים הלאומיים בערי מגוריו.

 בשנת 1906 עבר לגור לאודיסה ונבחר לחבר ועד "חובבי ציון".

 בשנת 1911 ביקר בארץ ועבר לארבה ולרחבה. בחזרו לאודיסה מבקורו הנ"ל הטיל עליו מ. אוסישקין תפקיד חדש : להיות המו"ל והעורך הרשמי של השבועון "העולם", שהועבר בראשית 1912 לאודיסה. הסכמתו לתפקיד זה היתה כרוכה בסכנת מאסר בעד כל עבירה שהיה העתון עובר על חוקי הדפוס. בכל זאת קבל את התפקיד הזה על עצמו. מלבד זה


 היה פעיל במוסדות חנוך ותרבות ציונית באודיסה. בעיר זו נבחר גם לועד הקהלה. כמו כן יסד הוצאת ספרים בשם "כנרת", שהוציאה ספרים על היהדות ועל ציונות.

 בשנת 1919 נאסר ביחד עם קבוצת ציונים באודיסה (ביניהם: זאב טיומקין, עו"ד פן, יעקב וסרמן) ונאשמו בקשרים עם המעצמות האימפריאליסטיות והודות לחוקר הדין סברני - חברו של חתנו ד''ר ליב צרטקוב נצלו ממשפט מות.

 בשנת 1920 הגיע לארץ ישראל, ותיכף נכנס לעבודה צבורית תרבותית, וגם לעבודה כלכלית, ונבחר להנהלת "הלואה וחסכון" בתל-אביב, ושמש כמנהל המוסד במשך 10 שנים.

 עם פרוץ מאורעות תרפ"א נשארו הרבה מאות יהודים מחוסרי גג שגרו ביפו. לפי יזמתו ויזמת הד"ר בוגרשוב התארגנו ויסדו חברה של "מחוסרי דירות". הודות לפעילותו (היה יו"ר האגודה) ומרצו, הצליחה האגודה הזו לקבל קרקע מקרן הקימת והלוואות אפותיקאיות לבנין, והשכונה הוקמה במהירות יוצאת מגדר הרגיל.

 בשנת 1929 נוסד לפי יזמתו הירחון "קואופרציה", שהשתתף בו זמן רב בתור עורך וסופר, ומאמריו תורגמו אח"כ בספרות הקואופרציה בפולין,

 היה יו"ר "ברית ראשונים" אחרי מותו של אלתר דרויאנוב. 

 נפטר בתל אביב, כ''ד תמוז תש"ו (23.7.46) ונקבר בבית הקברות הישן.

 צאצאיו: <persName>לידיה (לאה</persName> ) אשת ד''ר לייב טשרטקוב (רופא הגימנסיה "הרצליה");<persName> אהרן</persName> , עו"ד בתל-אביב.

</p></div>
         <div type="bibliogrphy">
            <listBibl>
<bibl>Volume: #3 ,Page: 1210 ,URL: http://www.tidhar.tourolib.org/tidhar/view/3/1210</bibl><bibl>Volume: #3 ,Page: 1211 ,URL: http://www.tidhar.tourolib.org/tidhar/view/3/1211</bibl>
            </listBibl>
         </div>
      </body>
  </text>
</TEI>
