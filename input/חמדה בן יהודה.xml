<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1784 ,URL: http://www.tidhar.tourolib.org/tidhar/view/4/1784</bibl><bibl>Volume: #4 ,Page: 1785 ,URL: http://www.tidhar.tourolib.org/tidhar/view/4/1785</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חמדה בן-יהודה</persName>

</head>
         <div><p> נולדה בעיר דריסה (פלך ויטבסק, רוסיה הלבנה) י' ניסן תרל"ג (1873) לאביה <persName>שלמה נפתלי הרץ יונס,</persName> משכיל, סופר ומשורר, ולאמה <persName>רבקה-לאה</persName> לבית <persName>ברביש</persName> . קראו לה בשם ביילה, אבל בהיותה בת חמש

 שינהו אביה ל-בל, וכשעברה, בת 9, עם המשפחה למוסקבה החליפו לה את השם הצרפתי בשם פאולה, ושם זה נשאר לה כל זמן שהותה ברוסיה.

 למדה בבית-ספר עממי רוסי ואח"כ בגימנסיה רוסית לבנות במוסקבה. משסיימה לימודיה בגימנסיה נכנסה ללמוד ב"בית-המדרש לנשים למדעי הטבע" במוסקבה. "בית- מדרש" זה היה מעין אוניברסיטה מבחינת רמת הלימודים ולאחר שברוסיה הצארית חל- איסור על הנשים ללמוד בבתי-ספר עליונים ניתן לבחורות השואפות להשכלה גבוהה, תחליף זה, שהודות לו יכלו ללמוד "תורה לשמה" במחלקה מיוחדת ליד האוניברסיטה, והעלמה פאולה יונס התמסרה שם במיוחד ללימודי הכימיה.

 סופת הפרעות בראשית שנות השמונים, שעוררה את תנועת ביל"ו ואת ההתפכחות של סטודנטים

 יהודים ממקסם-השוא של התערות ברוסיה-רבתי, לא חוללה את המהפכה הלאומית בנפשה, כי באותו זמן עוד היתה ילדה קטנה. בשפה האידית לא התענינה, כי ראתה אותה כגידול גלותי, שסופו התנוונות וכליון עם התערות היהודים כאזרחים בארצות מגוריהם, וכשהציע לה אביה ללמוד עברית סירבה להתמסר ללימוד "שפה מתה" שלעולם לא תזדקק לה, אף כי באותו זמן כבר היתה אחותה הבכירה, <persName>דבורה</persName> , עמלה יחד עם בעלה <persName>אליעזר בן-יהודה </persName> בירושלים בהחיאת השפה העברית, בבנין המשפחה העברית הראשונה ובחינוך הילד הראשון בעולם ששפת-אמו היא עברית (איתמר בן-אב"י). אחרי מות דבורה אחותה התנדבה לנסוע לירושלים למלא את מקום אחותה כרעיה, כאם וכגברת הבית העברי הראשון. בעיקר מפני שרצתה לתמוך בבן-יהודה, וכדי שלא יהרס הבית העברי הראשון והיחיד - אחרי מותה של- דבורה אחותה, לשלש ילדיה. אז בקשה מבן-יהודה במכתב שם פרטי עברי, והוא שלח לה את השם <persName>חמדה,</persName> הוא שמה עד היום במקום השמות באידית, צרפתית ורוסית, שניערה מעליה עם אבק הגלות בבואה אל המולדת בשנת תרנ"ב. באותה שנה נישאה לבן-יהודה.


 בה בשעה שדבורה אחותה היתה מתנהגת ביהדות כבת ישראל כשרה בבית ב"מזכרת משה" והיתה ידידה נאמנה לבתים המשכילים שמה, בא שנוי בבואה של חמדה, שהיתה מלאת חיים ולא קבלה עליה את דרכי החיים הצנועים בירושלים ומוסדות הדת.

 הרבה מהמהפכה שחלה בבן-יהודה ביחס זה יש לזקוף על חשבונה של חמדה. עם בואה הלך ורב הקרע בינו ובין הישוב הישן.

 בזמן קצר רכשה לה ידיעה מושלמת בעברית והחלה פועלת ויוצרת בעברית בעבודה ספרותית, עתונאית ומדעית. השתתפה בעבודת בן-יהודה בהוצאת עתוניו ובאיסוף חומר בשביל המלון, וזמן-מה ערכה את העתון בעצמה, כדי לשחרר את כל זמנו של בן-יהודה לעריכת המלון. כן כתבה הרבה סיפורים ארצישראלים בצורת "ספור קצר"; פרסמה רומן מחיי ארץ-ישראל החדשה בתקופת ראשית ההתישבות, ספורים מחיי הארץ בשמות "תחת השקד", "לולו", "חטאת אפרים", ""חות בני רכב", ומאות ספורים למבוגרים ולילדים ומאמרים בעתונים שבעריכתה ובעתונים אחרים. הספורים הם מחיי הארץ. מחיי ארצות אחרות שבקרה בהם במסעיה, ספורי מלחמה ועוד. המאמרים - בשאלות השעה, על אישים, בקורת יצירות ספרותיות, רשמי מסע והתבוננויות בארצות-חוץ, שיחות עם אנשי-שם יהודים ולאיהודים שנפגשה עמהם לרגל מסעיה הרבים בענין המלון. כן פרסמה חלק מכתביה אלה גם באנגלית ובגרמנית, ובמסעיה אף הרצתה בארצות-חוץ בעברית ובצרפתית ועשתה בכך תעמולה לתחית עם ישראל בארצו.

 במלחמת-העולם הראשונה יצאה עם בעלה לאמריקה, כי המשטר הצבאי התורכי, שרדף כל גילוי של תחיה עברית, לא היה מוכן "לעכל" את בית בן-יהודה, המגלם את התחיה בכל עצם הוויתו. בארצות הברית השתתפה ב"העולם" ובעתונים יהודיים וכלליים בשפה האנגלית, ואף בעתון יהודי-רוסי, שיצא בפטרוגרד, פרסמה מכתבים מארץ-ישראל. כן השתתפה בחלק חשוב וניכר בחבורו והוצאתו של הספר :Jerusalem its redemp tion and future השתתפה כעתונאית בועידה הציונית בלונדון בשנת 1920.

 במשך כשלשים שנה השתתפה עם בן-יהודה בכל עבודותיו בעתונים "הצבי", "האור", "השקפה", בהוצאת המלון, נשאה עמו בכל הסבל של החלוציות שבהחיאת השפה העברית ובשכלולה המדעי והמעשי, בתנאים הקשים בימים ההם, לעומת אדישות עוינת מבפנים ויחסי איבה מבחוץ. גם לאחר פטירת בעלה המשיכה לעסוק בהשלמת המלון ובהוצאתו וכתבה ספורים לרוב. נוסף על הספר הקטן "הלוחם המאושר" (חיי אליעזר בן-יהודה) שפרסמה, כתבה טרילוגיה גדולה על מחייה הלשון העברית. חלקה הראשון, "בן-יהודה, חייו ומפעלו", יצא ב-1940: החלק השני, "נושא הדגל" (חיי איתמר בן-אב"י), יצא ב-1944, וכבר הכינה לדפוס את החלק השלישי, "כחו של גורל" (על חיי דבורה

 אחותה, האם העברית הראשונה בזמננו). כן הכינה לדפוס מאה ספורים קצרים מחיי החלוצים בארצנו, ו"ספר האגדה", דברי ימי "מלון הלשון העברית הישנה והחדשה".

 בכתב יד הכינה לדפוס ספר בשם "המלחמה עם השטן" (דברי ימי המלון של בן-יהודה, מהתחלתו עד השלמתו).

 צאצאיה: <persName>דבורה </persName> ז"ל, <persName>עדה</persName> ראם, <persName>אהוד</persName> (העוזר העיקרי שלה בהוצאת המלון), <persName>דולה, זלפה</persName> ,

</p>
<p>

 תוספות: 

 נפטרה בירושלים, כ''ד אב תשי"א (26.8.51) (ראה כרך ד', עמוד 1784)

</p></div>
         <div type="bibliogrphy">
            <listBibl>
<bibl>Volume: #4 ,Page: 1784 ,URL: http://www.tidhar.tourolib.org/tidhar/view/4/1784</bibl><bibl>Volume: #4 ,Page: 1785 ,URL: http://www.tidhar.tourolib.org/tidhar/view/4/1785</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
