<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1653 ,URL: http://www.tidhar.tourolib.org/tidhar/view/4/1653</bibl><bibl>Volume: #4 ,Page: 1654 ,URL: http://www.tidhar.tourolib.org/tidhar/view/4/1654</bibl>
<bibl>Volume: #4 ,Page: 1655 ,URL: http://www.tidhar.tourolib.org/tidhar/view/4/1655</bibl>
<bibl>Volume: #4 ,Page: 1656 ,URL: http://www.tidhar.tourolib.org/tidhar/view/4/1656</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>חנא מאדז'שוויעצקי</persName>

</head>
         <div><p> (באמריקה<persName> מאדזאף,</persName> ובכינוי העממי הידוע לכל: "חונא").

 נולד בעיירה שידלובצי, פלך ראדום, פולין, אייר תרמ"ו (6.5.1886), לאביו<persName> משה לוי</persName> (חסיד בר-אוריון, מקוראי "הצפירה", בעל מטויה ותעשית טליתות, פעיל בעניני צדקה וצבור, יועץ בעניני משפטים ובוררויות) ולאמו <persName>חיה</persName> בת<persName> מיכאל קוצצ'אל,</persName> והיה אחד מ-12 הילדים שנולדו להם ומהחמשה, שנותרו בחיים (יתרם מתו בילדותם) ומגיל הילדות נודע כבעל גוף ובעל כח. למד בחדרים עד גיל 12 והגיע ללימוד גמרא ותוספות. אח"כ הצטרף לחוג של אגודת-נוער ציונית במחתרת, שפעלה בהסואה של חוג בני בעליבתים חסודים והגונים ללימוד תנ"ך (ההסואה היתה נחוצה כלפי ההורים ודעת-הקהל החסידית, ששנאו ורדפו את הציונות). הוא היה מעוררם בהשכמה לבוא וללמוד תנ"ך בבית-המדרש, אבל חוץ מזה עסקו גם בפעולות "ציוניות" אחרות, כגון התכוננות בחוג


 דרמטי, בהדרכת שחקן אידי, להצגת מחזות של<persName> גוד</persName> <persName>פאדן.</persName> כשנודע הדבר בעיר קמה שערוריה גדולה. הרבנים דרשו בבתי-הכנסיות, שבעוון ה"קומדיאנטים" מתים תינוקות ונשים והחרימו את מחוללי ה"שערוריה בבית ישראל", ואף על הגוי בעל האולם, שהיה בעל תעשית בירה, איימו, שאם ירשה להם להציג באולמו, יגזרו איסור על משקהו. הבחורים הלכו בהמון אל הרביים וראשי החסידים והציקו להם בשערוריות, ואז נתקבלה פשרה, שלפיה הותר להם להציג מחזות כשרים (כגון "מכירת יוסף"), אבל בלי נשים ואפילו בלי מלבושי נשים.

 עבר לוארשה ועבד כמסובב הגלגלים בהדפסת "הצפירה" (עבודה הנעשית כיום "בכח החשמל") ובהובלת העתונים "הצפירה", "<persName>מומנט" ו"פריינד</persName> " לתחנת הרכבת למשלוח, והצטרף לאגודת "ארבעטער ציוניסטין" (מין אגודה ראשונית של "פועלי ציון" בלי

 בסיס מרכסיסטי מובהק, שחבריה היו <persName>יוסף שפרינצק,</persName> <persName>יצחק גרינבוים, בן-ציון ראסקין, "הדוד לוזער"</persName> (אליעזר פינקלשטיין),<persName> יצחק טבנקין, יוסף זלצמן </persName> (נפל כשומר בכנרת), <persName>אלטר גוטליב</persName> (בן-ציון ידידיה), <persName>נטע</persName> <persName>הרפז, שמואל אפטר, אלקנה הורביץ</persName> (מאילת השחר), <persName>יצחק שעוני</persName> , ועוד. אח"כ הגיעה אליהם ''הפרוגמה של פולטאבה" מיסודו של<persName> דב (בר) בורוכוב </persName> על-ידי <persName>יצחק</persName> <persName>בן-צבי ודוד בן-גוריון </persName> (שנקרא אז <persName>דודיל גרין)</persName> ונתקבלה לתורת היסוד של האגודה.

 בינתים הציקו החסידים בעיירה לאביו שבנו "מחריב את העולם" בוארשה ופעם הוכרח להפסיק את פעולותיו ולנסוע לזמן-מה הביתה. ושוב נסע פעם הביתה להנפש אחרי מחלה והנה שמע את אביו לוחש לאמו את הבשורה, כי "שבתי צבי התפגר" (הרצל מת). אז גנב כסף מהארנק של אמו, ברח לגבול גליציה האוסטרית ומעבר לגבול עזר לו יהודי טוב, <persName>ירחמיאל קאנאריק,</persName> בכרטיס-רכבת עד טארנוב, ושם נמצא מקום גם בשבילו ברכבת המיוחדת של ציוני גליציה שנסעו בה לוינה להלוית הרצל. שם נפגש עם ראשי הציונות והד"ר <persName>אדולף שטאנר</persName> , ממנהיגי הציונות בגליציה עזר לו בכסף לבגדים ולהוצאות

 שונות, אך למרות כל האדיבות והנדיבות לא מצא לו מקום בגליציה וחזר לפעולתו ב"פועלי ציון" בוארשה.

 במנהיגות עסקו גדולים ובקיאים ממנו בלהטי הדיאלקטיקה, אך כחייל מן השורה וכאיש-שיחה עממי, מתבל דבריו במטעמי פולקלור עסיסי ומוכן לתת להם חיזוק גם באגרופו הכבד (שעקבות מהלומתו לא נמחו במהרה), היה ערך רב לשרותו לטובת המפלגה ולטובת הציונות בכלל בקהל העמלים. הוא עזר במלחמה מילולית של שיחה נגד ה"בונד" ונגד האגף היהודי של המפלגה הסוציאליסטית הפולנית הכללית (נגד שונאי ציון ונגד המתבוללים בלבוש פועלי), עזר לארגן ב"פועלי ציון" סקציות מקצועיות של פועלים בענפים שונים ולגשר בין החברים העמלים מהמוני העם ובין המועדון המיוחד של החברים-לדעה הסטודנטים וה"אינטליגנטים" ולהביאם לישיבה בועידת אחת. כשקופת המפלגה היתה ריקה השתתף בהנהגתו של <persName>ישראל ושר</persName> (ואחרים שיצאו לאמריקה) בהתנפלות על רכבת ו"החרימו" לטובת המפלגה 600 רובל במטבעות כסף ו-400 רובל בבולי דאר, והעתונות הטילה אח"כ את אשמת השוד על הכתובת האלמונית של "קבוצת אנארכיסטים". אח"כ השתתף בפעולה פיננסית אחרת של המפלגה : בהטלת מס בסך חצי קופיקה על כל עוגה במזנון המועדון לקרן לעזרת פועלי ארץישראל. פעם עורר <persName>אלתר גוטליב</persName> (כיום <persName>בן-ציון ידידיה</persName> ) אופוזיציה נגד הועד הפועל של המפלגה, וכשהתכנסו לישיבה לשם בירור הטענות באה המשטרה ואסרה את כולם (את גוטליב לא ולאחר זמן נתברר, שרק במקרה ניצל ממאסר ולא היו לו שום קשרים עם המשטרה) בין הנאסרים היו עוה"ד <persName>ניר-רפאלקס, דוד</persName> <persName>בלוך, "הדוד לוזער", יוסף זלצמן, אברהם בריקמן,</persName> <persName>שמואל איינבינדר, אבושיל</persName> הקטן וחונא, שנשא את עינוייו הקשים בכלא של מבצר פאוויאק ולא הסכים לגלות את שמות מארגני המפלגה. המשטרה העבירתו לכלא בעיר הולדתו וכשסירב אביו לבקשת אמו לשחררו בערבות, שוחרר בעזרת <persName>עקיבא פישמן.</persName>

 פעם פרץ סכסוך בין אביו ובין הפועלים בביתהאריגה ואביו הבהילו לבוא מוארשה ולהציל אותו מסכנת השביתה. כשראו הפועלים את בנו "בעל הגוף" של מעבידם נבהלו מפניו, פן ישבר את עצמותיהם. אך הוא העלה אותם לעלית הגג לשיחה ידידותית ואביו האזין מאחורי הדלת. כשהגידו לו כי כל דרישתם היא שישוחררו מעבודה במוצאי שבתות, גער בהם, מדוע אינם דורשים הוספת 15 אחוזים על שכרם. אביו, ששמע את ה"תיווך" הזה גער בו ואיים עליו שימסרו למשטרה והוא חזר לוארשה מבלי לישב את הסכסוך.

 בוארשה השתתף בפתיחת מסעדה זולה לפועלים שיסדה המפלגה ואחרי שבועים נאסר עם כל החבורה בתוך המסעדה. אחרי בירור והוכחה שהמסעדה משמשת רק להזנת רעבים ולא לפיצוץ הממלכה שוחררו. זמן מועט אח"כ פרצו הפרעות בביאליסטוק, והוא נשלח


 שמה בתגבורת מטעם "פועלי ציון" בעזרתם הכספית של הציונים הכלליים ובראשם ד"ר<persName> הינדס, אברהם</persName> <persName>פודלישבסקי </persName> ועוד. כשחזרו מחזית ביאליסטוק וערכו בוארשה נשף פרידה לחבר <persName>אברהם בריקמן </persName> שיצא לאמריקה, באה המשטרה ואסרה את כל החבורה ו-13 איש ממנה נשלחו לישיבה ממושכת במבצר נובידבויקרעפוס". ביניהם<persName> נחום ניר-רפאלקס </persName> ואשתו<persName> סאבינה,</persName> <persName>דוד בלוך, "הדוד לוזער" וחונא.</persName> במאסר נפגשו עם כמה יריבים פוליטיים ממנהיגי ה"בונד" וממפלגת הסוציאלדמוקרטים המהפכניים, שגם עמהם היו למשטרה הפוליטית הצארית חשבונות בלתי-מבוררים. חונא הוחזק במאסר למעלה משנה ונשלח לעבודת-פרך לסיביר, אך בעברו עם שומריו דרך אודיסה שוחרר בהשתדלות אנשי הועד של "חובבי ציון" (ב-1907), נמלט לחו"ל והגיע לטארנוב שבגליציה, העיר שכבר הכיר מעת מסעו להלוית הרצל. בעזרת<persName> דניאל לייבל</persName> <persName>(אלכסנדר)</persName> , ד"ר<persName> יצחק שיפר, שמואל שפאן</persName> ועוד הקימו שם מחדש את אגודת "פועלי ציון" שבטלה במשך הזמן מחוסר פעילות, וקיימו יחסים טובים עם האגודות הציוניות האזרחיות: ציונים כלליים, "מרים" ו"השחר". גם שם עזר בפיו ובאגרופו במלחמה נגד ההתבוללות של הפועלים היהודים במפלגה הסוציאליסטית הפולנית, ופעולות-הכח של חונא לטובת הציונות והנאמנות ליהדות ולציון נתחבבו על יהודי טארנוב.

 מטארנוב נסע כאורח לקונגרס הציוני<persName> השביעי</persName> , ומאז נעשה לו למנהג-חובה להשתתף בכל הקונגרסים (וגם בועידת לונדון 1920) לא כציר נבחר, נואם ומצביע, אלא כאיש העם המיצג את המוני העם במישרין, משוחח עם כל ראשי התנועה שהכירוהו וחיבבוהו, מביע דעות עממיות בשיחות מתובלות בפולקלור יהודי עסיסי במסדרוני הקונגרס ומסביב לו, מזרז את הצירים להכנס אל האולם להצבעות חשובות, וביחוד כשהיה צורך לגייס רוב לטובת ד"ר <persName>וייצמן</persName> , שחונא היה תמיד מחסידיו הנלהבים. בין מכיריו ומחבביו של חונא נמנו צירים ועסקנים ומנהיגים לא רק מארצות מזרח אירופה, אלא גם מאמריקה, עד כי נחשב לחלק אינטגראלי של כל קונגרס, שבלי נוכחות חונא פגומה שלמותו...

 ב-1909 עלה לארץ. נסע באניה מובילה שוורים מטריאסט במשך 10 ימים, ובדרך רעב ללחם. באלכסנדריה נתן לו שוחט מצפת צידה לדרך שהספיקה לו וליתר החלוצים שנסעו אתו עד חיפה. שם עלו על החוף בעזרת <persName>שלמה פרנקל</persName> (אביו של<persName> יהודה נדיבי)</persName> <persName>ויוסף טנטורי</persName> וקיבלו "פתקאות אדומות" ממשמר-החוף הטורקי. שם נפגש בראשונה עם השומר <persName>אלכסנדר</persName> <persName>זייד</persName> . עבד בכנרת ובדגניה. ביקר ביפו בראשית בנינה של "אחוזת בית" (היא תל-אביב), עלה ירושלימה ועבד במלון<persName> אמדורסקי,</persName> חזר לתל-אביב. והנה קיבל מכתב מאביו, שימהר הביתה להתיצב לצבא, כי אביו אינו רוצה לסבול בגלל השתמטותו. חזר ב-1910 לפולין, התיצב לצבא הרוסי, ב-1911 שוחרר על-ידי השתדלותו וחזר מיד לארץ-ישראל ונשלח לעבוד

 במרחביה. עבד בבנין הבתים, וכשנשלחו חיילים טורקיים למנוע את הבניה בלי רשיון (שלא היה אפשר לקבלו), כיבדה אותם <persName>מניה שוחט</persName> בהרבה יין וכשהשכרות הפילה עליהם תרדמה כבדה המשיכו האנשים לעבוד בלילה ובנו את הגג, ואז כבר לא הרשה החוק להרוס את הבנוי. במרחביה הכיר חונא את <persName>חיים</persName> <persName>איינשפרוך, </persName> לפנים מזכיר הנוער של "פועלי ציון" בטארנוב, שהתנצר בהולנד וטען שחזר ליהדות. אך חונא מצא אצלו חומר מיסיונרי ולדרישתו התכנסה אספת חברים והחליטה לשלח את איינשפרוך ממרחביה. אח"כ נענה לקריאת<persName> ישראל שוחט</persName> והלך עם יתר המתנדבים לעבוד בבנין הטכניון בחיפה. שם חלה במלריה, שכב בבית-החולים הגרמני ואח''כ בבית-החולים אורבוך על הכרמל, וכשיעצוהו הרופאים לעזוב לזמן-מה את הארץ לשם הבראה בשינוי אקלים, יצא ב-1912 לטורונטו שבקנדה.

 בקנדה התמסר, תוך עבודת-פועל, לארגון יוצאי פולין ויסדו מטבח עם, עזרה רפואית לעניים וביתספר עברי-אידי, שהיה הראשון בקנדה, וכן התמסר לחיזוק התנועה הציונית שהיתה אז שם בחיתוליה, וביחוד לארגון "פועלי ציון". גם כאן נלחם בהצלחה בחתירות ה"בונד" ועלה בידו ובידי חבריו לכבוש את כל האגודות המקצועיות של הפועלים היהודים ל"פועלי ציון" ובדרך זו גם לציונות.

 ב-1913 עבר לניו-יורק והתקרב לראשוני הציונים מחוגי הפועלים, המהגרים ואנשי האינטליגנציה של האמריקאים היציבים, ואח"כ לכל העסקנים והמנהיגים הפעילים שהגיעו מארצות רוסיה ומארץ-ישראל לאמריקה בשנות מלחמת-העולם הראשונה, וכן לעתונאים, לסופרים ולאמנים היהודים. כולם שאבו ממגעם אתו את השראת העממיות היהודית הבריאה, והערותיו ובדיחותיו ודעותיו שהביע בצורה עממית פשוטה בשיחותיו עם הגדולים כדבר איש אל רעהו, היו משפיעות אח"כ על ההמונים בהגיעם אליהם בצורה מלוטשת ומנוסחת יפה בדבריהם של עסקנים, נואמים, סופרים ועתונאים. השתתף בפעולות לביצור "פועלי ציון" והציונות, במלחמה ב"בונד" ובבניבריתו המתבוללים העשירים ובעבודה לארגון הקונגרס היהודי האמריקאי לחיזוק התביעה הציונית על ארץ-ישראל וליתר המאמצים בענינים כלל-ישראליים. עזר במכירת ספרם של <persName>בן-צבי ובן-גוריון </persName> שהיו אז באמריקה והיה, כמובן, מראשי המחותנים בחתונתו של בן-גוריון. הפיץ את ספרו של ד"ר <persName>שמריהו לוין</persName> ועוד ספרים של גדולי ישראל. במובן זה היה הוא <persName>חלוץ</persName> אמתי. כשנדרשה איזו עבודה לטובת ציון וישראל, לא היה מתעכב לחשב חשבונות, אם אפשרי וכדאי לו הדבר, אלא נענה מיד לעשות את הנדרש ממנו.

 על מידת פופולריותו בכל חוגי היהודים והציונות כבר מהזמן ההוא מעידות עובדות פעוטות דלהלן : כשהוכרז על יסוד הגדוד העברי האמריקאי להשתתף בכיבוש ארץ-ישראל, מובן שגם חונא הת


 נדב אליו, וסירבו לקבלו משום שכפות רגליו ארוכות מדי (מספר נעליו 1/2 15 מדה-אמריקאי) ולצבא אין נעלים מתאימות בשבילו, כתב השופט העליון<persName> ברנ</persName> <persName>דייס</persName> מכתב המלצה למען קבלתו ("חונא ישתגע אם לא יהיה חייל"), אך גם המלצה רמה זו לא הועילה לבטל את המניעה הטבעית. שנים רבות אח"כ, כשדובר בראשונה על התכנית לחלוקת ארץ-ישראל, אמר הד"ר<persName> סטיפן וייז</persName> בחבורת מנהיגים ציונים, כי לא יתכן להסכים לגבולות מצומצמים כל-כך, שכן לא תספיק הארץ הקטנה למדרך כף רגלו של חונא... ומאז ועד עתה ניתן בחפץ לב מקום בעתונים הציוניים האידיים והאנגליים באמריקה ובעתונות העברית בארץ להערותיו הקולעות ולאמרותיו השנונות של חונא.

 כשנדחתה התנדבותו של חונא לגדוד העברי היה מתחבא מבושה, כי רבים צעקו: "ציוניסט ומשתמט מהצבא". למזלו נגמרה המלחמה והחלה הפעולה הציונית בממדים נרחבים והוא השתתף ביסוד "קרן היסוד" באמריקה, ביסוד המגבית של ההסתדרות ובכל המפעלים לטובת ארץ-ישראל וכן בתסיסות הפנימיות בציונות האמריקאית, ותמיד נשאר נאמן לקו הוייצמני, אך דבר זה לא העיב את ידידותו עם ראשי כל הזרמים. השתתף כמבקר פרטי בשעה שנערכו הישיבות של ועידת הייסוד בלונדון ב-1920 ובקונגרסים הציוניים, ביסוד הסוכנות היהודית, ועוד, וגדולי אנשי-השם בכינוסים העולמיים ההם היו מרוצים להכיר את חונא מקרוב ולשמוע מפיו את דעת העם הפשוט, שכרגיל אינה מתגלה בבחירות רשמיות... היתה לו היכרות אישית גם עם אנשי שם לא יהודים, ביניהם נשיאי ארצותהברית <persName>וילסון, קוליג', הארדינג ופרנקלין רוזבלט,</persName> <persName>גימס מקדונלד, דין אצ'יסון</persName> ועוד, וכן עם גדולי הסופרים, העתונאים, החזנים והאמנים היהודים (בהשתדלותו קיבל <persName>מוריס שווארץ</persName> לעבודה בתיאטרון האירי האמנותי שלו את <persName>מוני ויזנפריינד</persName> - שהגיע אח"כ לפרסום עולמי בשם <persName>פאול מוני</persName> - בשכר 1/2 1 דולר בעד כל הופעה), וגם את ראשי הקומוניסטים היהודים (הוא הכיר בארץ מאנשים אלה את <persName>מלן</persName> <persName>אפשטיין </persName> והשתדל בהצלחה בעד סילוקו מכאן). כן היו לו קשרי ידידות והיכרות עם הרבה עשירים יהודים והשפיע עליהם שיבקרו בארץ וישקיעו בה מהונם, וגם כיום ממשיך הוא בהשפעה זו בחליפת מכתבים ובשיחות אישיות עם התיירים ממכיריו. בין מכריו היה גם <persName>לואי מרשל</persName> ואתו שוחח מרשל את שיחתו האחרונה לפני מותו, בה הביע את נאמנותו לציון.

 בתקופה שבין שתי מלחמות-העולם בא ארצה עשר פעמים לביקורים ממושכים בארץ, על-פי רוב בסמוך לזמני הקונגרסים הציוניים, והיה בן-בית במידה שוה בניו-יורק ובתל-אביב, - ובשובו לשם היה מביא להמוני ידידיו ומכיריו בכל שדרות הצבור היהודי דרישת-שלום חיה מהארץ ושפע של רשמים

 מהמתרחש ומהמתחדש בה. באמריקה ראה את עצמכנציג המגלם באישיותו את ארץ-ישראל והמפעל הציוני ובהתאם להחלטת הקונגרס בנוגע למוסדות ההסתדרות הציונית נזהר מכל פגיעה פומבית בחוקי השבת והכשרות לפי תורת ישראל.

 בעזרת יהודים טובים חיסל את ישיבתו בגולה, ובשנת תש"ז עלה להשתקע בארץ. מסר את כל הון הכסף שברשותו כעזבון בחיים לקרן הקימת לישראל, חי על הפנסיה שהוא מקבל מהקרן (ושלדעת רבים היתה מגיעה לו אף בחנם בעד הקדשת כל חייו לתנועה הציונית), ואת תפקידו כמבטא דעת העם ב"מדינה היהודית בדרך" ממשיך הוא למלא במדינת ישראל בארצה.

</p></div>
         <div type="bibliogrphy">
            <listBibl>
<bibl>Volume: #4 ,Page: 1653 ,URL: http://www.tidhar.tourolib.org/tidhar/view/4/1653</bibl><bibl>Volume: #4 ,Page: 1654 ,URL: http://www.tidhar.tourolib.org/tidhar/view/4/1654</bibl>
<bibl>Volume: #4 ,Page: 1655 ,URL: http://www.tidhar.tourolib.org/tidhar/view/4/1655</bibl>
<bibl>Volume: #4 ,Page: 1656 ,URL: http://www.tidhar.tourolib.org/tidhar/view/4/1656</bibl>
            </listBibl>
         </div>
      </body>
  </text>
</TEI>
