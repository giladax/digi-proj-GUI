<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2254 ,URL: http://www.tidhar.tourolib.org/tidhar/view/5/2254</bibl><bibl>Volume: #5 ,Page: 2255 ,URL: http://www.tidhar.tourolib.org/tidhar/view/5/2255</bibl>
<bibl>Volume: #5 ,Page: 2256 ,URL: http://www.tidhar.tourolib.org/tidhar/view/5/2256</bibl>
<bibl>Volume: #5 ,Page: 2257 ,URL: http://www.tidhar.tourolib.org/tidhar/view/5/2257</bibl>
<bibl>Volume: #5 ,Page: 2258 ,URL: http://www.tidhar.tourolib.org/tidhar/view/5/2258</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>טוביה ארזי (טננבאום)</persName>

</head>
         <div><p> נולד בלודז, פולין, 15.11.1913, לאביו<persName> אברהם טננבוים</persName> <persName>ארז </persName> (ראה כרך ב', עמוד 974) ולאמו<persName> מרים</persName> בת<persName> יהודה</persName> <persName>ליב קושמיראק </persName> (נפטרה בתל-אביב, כ' טבת תשי"א (29,12.50) והובאה לקבורה בכ"א בו).

 קיבל חינוך עברי בבית הוריו ומפי הסופרים הנודעים<persName> יצחק קצנלסון ויצחק ברקמן </persName> בלודז.

 בראשית 1924 עלה ארצה עם הוריו. גמר את הגימנסיה הרצליה ואח"כ את המחלקה למדעי המזרח באוניברסיטה העברית בירושלים. בהיותו קודם לכן מראשי המשוטטים בארץ רכש ידיעות רבות על העתיקות והמקומות ההיסטוריים של ארצנו ונשתבח על ידיעותיו אלה בפי מלומדי האוניברסיטה ובראשם הפרופ' שמואל <persName>קליין </persName> ז"ל. אח"כ השתלם כשנתים באוניברסיטה האמרי

 קאית בבירות. נשלח מטעם ה"הגנה" להתגייס ולשרת כשנה וחצי בחיל הספר בעבר הירדן והתמחה בידיעת הערבים, מנהגיהם, נימוסיהם ותכסיסיהם. הוסיף להשתלם בפאריס, גמר בהצטיינות את המחלקה לארכיאולוגיה. בסורבונה ואת ביה"ס הגבוה למדעי האיסלאם ולשפות עתיקות וחזר ארצה.

 היה בין פעילי ה"הגנה" ובשנות המהומות 1936/39 נתמנה מטעם הנהלת הסוכנות היהודית לקצין קשר לי עניני בטחון בינה ובין השלטונות. שרת גם כ"גדודאי" בגדוד הנוטרים שבשרון. אח"כ נתמנה לתפקיד אחראי


 בעניני הערבים במחלקה המדינית של הסוכנות בהנהלת המזרחן הידוע<persName> אליהו ששון</persName> (שנתמנה לציר הראשון של מדינת ישראל בטורקיה).

 משנכנעה צרפת לגרמנים, ביוני 1940, והגנרל<persName> דה-גול</persName> הקים את תנועת צרפת החפשית להמשכת המלחמה בצד בעלות הברית נגד האויב הגרמני, ומצד סוריה והלבנון, שחיל-המצב הצרפתי והשלטון הצרפתי בהן צייתו לממשלת-הכניעה שבווישי וצייתו להוראות המשלחת הגרמנית-האיטלקית שבבירות, איימה על ארצנו סכנה מצד הגבול הצפוני ומצד ערבים משתפי פעולה עם האויב בתוך ארצנו. כנגד סכנה זו נוצר שיתוף-פעולה בעניני מודיעין ושרותים חשאיים בין המפקדה הבריטית העליונה, מפקדת צרפת החפשית והסוכנות היהודית, וטוביה נתמנה למקשר תמידי עם הקולונל<persName> רפיטון</persName> , קצין הקשר של צרפת החפשית שבא ארצה לשם ניהול הפעולות האנטי-גרמניות בלבנט. בתפקידו זה השתתף בארגון רשת של תעמולה, חבלה ואיסוף ידיעות לטובת בעלות הברית בשטחי סוריה והלבנון. משגדל הצורך בפיקוח והדרכה מצד איש נאמן ומוכשר על פעולות הסוכנים והעוזרים מעבר לגבול, נשלח טוביה באוקטובר 1940 בשבילי מבריחים לסוריה וללבנון והתהלך שם בהסוואה בתור ערבי בשמות "תופיק" ו"אבו יעקוב". בדעתו היה להשיג ויזה, שתאפשר לו תנועה חפשית "בעניני מסחר מקומי" מסוריה לארצנו וחזרה, כדי שיוכל לפעול במישרין משני עברי הגבול. משלא עלה הדבר בידו נשאר חדשים אחדים בארצות הנכנעות לאויב. ארגן העברת החמרים והמכשירים להקמת בתי-דפוס חשאיים בדמשק ובבירות להדפסת חומר-תעמולה בעד בעלות הברית, עשה הכנות להקמת תחנת שידור חשאית, ניהל את הפצת הכרוזים ופיקח על המפיצים לבל יעשו מלאכתם במרמה וברשלנות, ואח"כ התקין על גגות בתים בשתי ערי-הבירה מכשירים אוטומטיים להפצצת הרחוב בכרוזים בלי נוכחות אדם ליד המכשירים. בכרוזים ניתנו גם הוראות כיצד להאזין לשידורי צרפת החפשית (תחנת השידור היתה בבית <persName>דוד הכהן </persName> על הכרמל בחיפה). כן אסף ושלח הרבה ידיעות רבות-ערך על מעשים והכנות מצד שלטונות האויב ועבדיו נגד בעלות הברית ונגד צרפת החפשית, וכן ידיעות על ערבים לבנטיניים וארצישראליים הקשורים עם האויב ומשרתים אותו. אך הסוכנים והעוזרים המקומיים של טוביה בבירות לא היו זריזים וזהירים למדי, ומתוך חוסר רצון להסתכן יתר על המדה מסרו את העבודות המסוכנות ביותר ל"סוכני משנה" ול"מדפיסי משנה", וכך נודע שמץ דבר על הפעולות לבולשת הצרפתית שכשרות האויב.

 ב-13.12.40 לפנות בוקר נגש למלון, שאליו היו צריכים להגיע עוזריו המבריחים מהארץ, ונודע לו מפי בעלת המלון, שהאנשים באו ומיד נאסרו. הוא הספיק עוד לבער את החומר שהיה אצלו בחדרו שבמלון אחר ואף להזהיר ידידים ועוזרים נאמנים על הסכנה. משנודע לו שהבולשת עוד לא התענינה בו, חזר לחדרו, ארז את חפציו ועלה למכונית הנוסעת לחיפה. בגלל קלקול צמיג בדרך ושהית הנהג ויתר הנוסעים בצידון למעלה משעה בקנית מצרכים לשם ספסרות בהם בחיפה, הגיעו באיחור

 לתחנת-הגבול הלבנונית בראש הנקרה וברבע שעה הקדימתם פקודה טלפונית מבירות לעצור איש מתאים לתיאורו של טוביה... בתחנה הוחזק תחת משמר מזוין וביחס אדיב, אך לבירות הובל בכבלים ושם חקרוהו בבולשת יומם ולילה בכל שיטות האינקוויזיציה המודרנית, ומאד מאד השתדלו להוציא מפיו ידיעות על עוזריו הערבים והצרפתים בארץ ובארצות הלבנט ועל זהותם של הצרפתים מנהלי הפעולות נגד צרפת הוישאית. הביאו את עוזריו שנאסרו, נפוחי פנים ממכות, שכבר הודו באשמתם וכעת הצביעו עליו כעל ראשם ומנהיגם. גם אותו הכו וניסו בכל האמצעים לשבור את רוחו, אך את הידיעות הנכספות לא הוציאו מפיו. אחרי כמה שעות של "טיפול" בגופו הפסיק ראש הבולשת הצרפתית את ההכאות, הביע הכרה לעמידתו האיתנה, אך בהתחשב בעדויות שישנן נגדו אין כל תועלת בשתיקתו, ואם לא יודה, יופעל נגדו העינוי הנורא והמתועב ביותר שאפשר לבצע בגבר, ולחיזוק האיום הראה לו ראש הבולשת את המכשיר המוכן על השולחן. אז הסכים טוביה לחתום על הודאה, שניהל את פעולות תנועת דה-גול בסוריה ובלבנון, - אך פרטים לא מסר.

 בינתיים נאסרו עוד כמה מאנשיו הנאמנים ועל סמך ההודאות שנסחטו מהם היה יסוד למשפט צבאי באשמת ריגול ולעונש מות לכולם. משום כך החליטו ביניהם, שהוא מוכרח לברוח, אפילו בסיכון חייו, כדי שיוכלו להטיל את כל האשמה עליו ולהשתמט ממסירת ידיעות העלולות לסכן כל אפשרות של המשכת הפעולה בחוץ. ואכן כשבאו לפנות ערב שני בלשים לקחתו לחקירה נוספת, הדף אחד מהם וקפץ מהחלון שבקומה הרביעית בכוונה ליפול על הגג הגבוה של האגף הסמוך. אך לא הצליח בכך ונפל כשגופו זקוף על גג בנין בן קומה אחת ומשם לקרקע. תוצאות הקפיצה היו: ריסוק כמה עצמות ופרקים בכף רגלו, שבר בשתי צלעות, סדק בסנטר ועוד כמה חבלות חיצוניות וזעזועים פנימיים. בביתהחולים הצבאי נזדמן לו רופא צרפתי צעיר מאוהדי תנועת צרפת החפשית, בעזרתו קיבל מהחוץ סיגריות ועתונים וידיעות ממי להזהר ואפשרות לקבל ידיעות משליחי חבריו שבארץ. בעקב הניתוח שנעשה לו, לפי עצת הרופא הזה, למען יוחזק בבית-החולים ולא בכלא הצבאי, התקדמה הבראתו. לפי הידיעות שקיבל מהחוץ אורגנה בריחתו ללילה מסוים, והוא . ועוד חייל אנגלי שבוי, שניהם לבושים בגדי חולים, טיפסו ועברו בסכנתנפשות את הגדר הגבוהה, המוארת בזרקורים, עטורה תייל דוקרני ושמורה על-ידי חיילים סנגליים, ויצאו אל הרחוב. אך הנהג המדובר לא בא, והם הוברחו לטפס ולחזור פנימה. כעבור שעה יצאו שנית, ושוב לשוא. שוטר לבנוני הרגיש בהם ורצה לעצרם, אך טוביה דיבר אליו בתקיפות כאילו הוא צרפתי מאנשי השרות, והשוטר קינח את חטמו מהנזיפה ונתנם לחזור פנימה. אח"כ נתברר, שהיתה איזו טעות בקביעת המקום והזמן, אך העיקר שהבריחה סוכלה.

 ב-23.5.41 נלקח מבית-החולים לבית-הדין הצבאי, ועמו הועמדו לדין עוד 14 איש ואשה. במשפט, שארך מ-8 בבוקר עד 10 בלילה, הכחיש את הודאתו וטען שנסחטה


 ממנו בעינויים והעדויות נגדו כוזבות, ובסוף נדון ל-15 שנות מאסר ועבודת-פרך. לאותו לילה כבר אורגנה בריחתו, אם יוחזר לבית-החולים, וידיעה על כך קיבל במסדרון בית-הדין אחרי תום המשפט, אך משם הובל לכלא הצבאי. ממחרת הצליח להשיג, בתלונות על מכאובים ברגלו, את החזרתו לבית-החולים הצבאי, ובלילה שמעו הוא והחייל הבריטי, שותפו לבריחה, את צפירתה של מכונית בקולות האות ז' לפי מורס - הסימן המוסכם, עברו את החומה ונסעו שעתיים בדרכים עקלקלות בהרים עד לכפר בנפת זחלה. הסתתרו שלשה ימים בבית פלח ואח"כ במרתפו של מבריח חשיש, שיורדים לתוכו דרך ארון העומד בחדר (מקום מוכן מכבר להסתרת הסחורה האסורה).

 בינתיים הוזעקו כל משמרות המשטרה והצבא שבדרכים לארץ-ישראל לתפוס את שני האסירים כבדי-הפשע לפי תיאוריהם שנמסרו, ופעם אף רדפה מכונית משטרה אחרי מכוניתם, ומעבר לסיבוב הררי חד הספיקו לקפוץ מתוכה ולהשתטח בשדה, ומשם ראו כיצד מכונית המשטרה ממשיכה לדלוק אחריהם. בינתים סבל טוביה כאבים ברגל והחייל האנגלי חלה בדיזנטריה, ומשהבריאו במקצת יצאו לבושים בפלחים רכובים על סוסים דרך בקעת הלבנון, בהדרכה של כומר לבנוני ואח"כ של מבריחים מקצועיים, עד שבצהרי יום 2.6.41 הגיעו לגדר הצבאית של הקיבוץ דן על גבול סוריה ממש. השער הצפוני היה נעול, וטוביה קרא לחבר בחצר שיפתח. ההוא ענה להם שיקיפו לשער השני במרחק מאות מטרים, ובינתים כבר דהר אליהם פטרול סורי ממשטרת תל אל-קאדי. בהתחרות הריצה ניצחו הבורחים ובטרם יספיקו הרודפים להשיגם על אדמת סוריה הגיעו לשער השני, נכנסו אל החצר, ירדו מעל סוסיהם ונשקו את עפר הארץ שלשוטרים הסורים אין רשות וכוח להכנס אליה.

 על פעולותיו המוצלחות בסוריה ובלבנון, שהביאו תועלת מרובה לצבאות הברית, הן בימי מרד ראשיד עלי בעיראק והן לקראת ביעור כוחות האויב משתי הארצות שמצפון לארצנו, קיבל מכתבי תודה והוקרה מאת המטות הראשיים של צבאות בריטניה וצרפת במזרח הקרוב, וגם לסוכנות היהודית שלחו הללו מכתבי הכרה "בעד הבחירה המוצלחת בטוביה ארזי כשליח מיוחד למשימות חיוניות כל כך, שהצליח לבצען ביעילות יוצאת מהכלל לטובת הענינים המשותפים של כולנו".

 אמנם כמה מהבוגרים והקושרים שגילה טוביה הוחזרו אח"כ לעמדות שלטון על-ידי הגנרל <persName>ספירס</persName> , אבל זאת כבר אינה אשמתו של טוביה.

 כשחזר ארצה שלחתהו הסוכנות לריפוי באמריקה ואחרי הבראתו הטילה עליו לנהל שם פעולות מדיניות חשובות. בין השאר הצליח לגלות תעודות וצילומים על הקשרים של המופתי לשעבר חג' אמין אלחוסייני וחבר מרעיו עם היטלר בהשמדת יהדות אירופה ועל המסתתרים מאחורי הקלעים בשואת ישראל.

 שם הכיר את העתונאית הצעירה<persName> ג'ורג'ט</persName> לבית <persName>גולד</persName> <persName>ברג</persName> וכשחזר ארצה הצטרפה אליו וכאן נכנסו לחופה.

 מאז המשיך בתפקידים שונים מטעם המחלקה המדינית, בשליחותה אחרי מלחמת העולם ליד המשרד לעניני

 המזרח שנפתח בפאריס, וכן בתעמולה וביצירת קשרים לטובת ישראל ליד עצרת האומות בלייק סאכסס.

 אחרי שובו ארצה ניהל באביב 1948 מצד היהודים את המו"מ עם ערביי חיפה, בתיווכו של הבריגאדיר הבריטי, שהביא לידי כניעת הערבים ללא תנאי ומסירת העיר בידי כוחות ה"הגנה".

 אחרי קום מדינת ישראל נתמנה ליועץ לעניני הערבים במשרד החוץ, השתתף כחבר במשלחת הישראלית ליד ועדת הפשרה בלוזאן, ואחרי שטורקיה הכירה במדינת ישראל נתמנה לקונסול באיסטמבול וליועץ הצירות הישראלית באנקרה לענינים קונסולריים, מסחריים ועתונאיים, ורעיתו משמשת כמזכירה הראשית של הצירות.

 במשך שנות פעולתו פרסם בעילום-שם מאמרים בעניני ארכיאולוגיה של ארץ-ישראל והארצות השכנות וכן חוברות בענינים מדיניים בצירוף תעודות חשובות באנגלית, בצרפתית ובערבית. מהן שאבה העתונות העולמית, וביחיד האמריקאית, חומר רב לטובת ישראל בעת הדיונים בלייק סאכסס בדבר קבלת מדינתנו כחברה לאו"ם.

 הודות לכשרונותיו והצלחתו הגדולה במילוי שלושת תפקידיו בטורקיה - החליטה ממשלת ישראל למנותו בראש אותם התפקידים החשובים בארגנטינה, שהיא אחת הארצות החשובות ביותר באמריקה הדרומית.

 בתו : <persName>מרים-אילנה.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2254 ,URL: http://www.tidhar.tourolib.org/tidhar/view/5/2254</bibl><bibl>Volume: #5 ,Page: 2255 ,URL: http://www.tidhar.tourolib.org/tidhar/view/5/2255</bibl>
<bibl>Volume: #5 ,Page: 2256 ,URL: http://www.tidhar.tourolib.org/tidhar/view/5/2256</bibl>
<bibl>Volume: #5 ,Page: 2257 ,URL: http://www.tidhar.tourolib.org/tidhar/view/5/2257</bibl>
<bibl>Volume: #5 ,Page: 2258 ,URL: http://www.tidhar.tourolib.org/tidhar/view/5/2258</bibl>
            </listBibl>
         </div>
      </body>
  </text>
</TEI>
