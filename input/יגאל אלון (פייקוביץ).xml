<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1849 ,URL: http://www.tidhar.tourolib.org/tidhar/view/4/1849</bibl><bibl>Volume: #4 ,Page: 1850 ,URL: http://www.tidhar.tourolib.org/tidhar/view/4/1850</bibl>
<bibl>Volume: #4 ,Page: 1851 ,URL: http://www.tidhar.tourolib.org/tidhar/view/4/1851</bibl>
<bibl>Volume: #4 ,Page: 1852 ,URL: http://www.tidhar.tourolib.org/tidhar/view/4/1852</bibl>
<bibl>Volume: #4 ,Page: 1853 ,URL: http://www.tidhar.tourolib.org/tidhar/view/4/1853</bibl>
<bibl>Volume: #4 ,Page: 1854 ,URL: http://www.tidhar.tourolib.org/tidhar/view/4/1854</bibl>
<bibl>Volume: #4 ,Page: 1855 ,URL: http://www.tidhar.tourolib.org/tidhar/view/4/1855</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יגאל אלון (פייקוביץ)</persName>

</head>
         <div><p> נולד בכפר תבור, ד' חשון תרע"ט (10.10.1918), לאביו<persName> ראובן פייקוביץ</persName> (מראשוני המתנחלים בכפר תבור. ראה את הערך שלו בכרך זה), ולאמו<persName> חיה</persName> בת <persName>אלתר שוורץ</persName> (ממיסדי המושבה ראש פנה).

 למד בבית הספר בכפר תבור וכדרכם של כל בני הכפר היה עוזר אחרי הלימודים לאביו בעבודה המפר


 כת של אכר. בלימודים דבק ביותר לידיעת הארץ, המורה במקצוע זה ידע לחבב על הילדים את המקצוע, היה משלבו בפרקי תנ"ך והיסטוריה וממחישו על ידי טיולים.

 יסד בכפר את ה"מכבי הצעיר". על "הגנה" במובן צבאי כמובן שלא דובר עוד אז בכפר, אבל היה היו התנגשויות בודדות בין הנערים הצעירים ובין רועים ערבים שהיו פושטים על שדות היהודים. והקרבות

 הראשונות אשר נהל יגאל, היו במקלות ואבנים.

 מפנה ראשון חל עם ביקורו של<persName> יצחק שדה</persName> (כעת אלוף צ.ה.ל.), בכפר. היתה זו שנה ראשונה למאורעות (1936). <persName>שדה</persName> אירגן אז את פלוגות השדה (פו"ש) להגברת יעילותה של ה"הגנה". אסף קבוצה של נערים בכפר ובלילה יצא אתם לסיור בשביל בו היו באים המתקיפים הערביים. סיור ליל נועז זה (באופן יחסי לאותם הימים) השאיר רושם בל ימחה על יגאל, והוא הפך להיות חוליה ראשונה ביחסיו עם "הזקן" (כנויו של <persName>שדה</persName> בפלמ"ח). נכנס לבית ספר כדורי. אך לא ניתן לו ללמוד ללא

 הפרעות. לשמע התנפלות רועים ערבים על כפר מולדתו, חש לעזרתו, עמד בראש קבוצת תלמידים ופועלים מזויינים במקלות ויצא נגד הפושטים. הללו הזעיקו עזרה והתלקח קרב. הערבים גורשו. לאחר שרבים מהם נפצעו, אך כתוצאה מכך הוא עם מספר חברים נאסרו והושמו בבית הסוהר בטבריה. במשפט הגן עליהם עו"ד <persName>חוטר-ישי</persName> והם שוחררו.

 אי אפשר היה עוד בגלל המצב להמשיך בלימודים, אף כי הוא היה מבין התלמידים המצטיינים. בימי לימודיו בבית הספר כדורי הצטרף לנוער העובד ובשנת 1937 יצא לגינוסר. היה בנוטרות, הגיע לדרגת סרג'נט. עבר קורס למפקדים ב"הגנה" ועם בואו לגינוסר נתמנה למפקד פלוגת השדה (פו"ש) בגליל התחתון (אשר המשמר-הנע היווה את הגרעין שלה), ובראש יחידותיו היה יוצא למארבים ולפעולות עונשין.

 באחת הפעולות האלה בשנת 1938 הצליח לחסל כנופיה ערבית שהיתה מבריחה נשק מסוריה בסירות

 על פני הכנרת. אחד המבריחים, בן למשפחה ערבית מכובדת, נהרג בהתנגשות זו. למרות היותו סרג'נט של הנוטרים - נאסר, אולם שוחרר כי הוברר שפעל בתפקיד והוכח כי היתה זו פעולה נגד מבריחים.

 בתקופה זו (1938) נשא לאשה את <persName>רות </persName> בת <persName>אפרים</persName> <persName>אפיסדורף.</persName>

 עם תום תפקידו בנוטרות (התחלת 1939) נתמנה למפקד החי"ש במחוז הגליל (כולל: הגליל העליון, התחתון, עמק הירדן). ניהל כמה קורסים למפקדי כתות ונשלח להדריך קורס למפקדי מחלקות (קורס זה ידוע - כקורס המ"ג). הקורס התקיים ביבנאל, אולם נודע שהמשטרה הבריטית שמה עין עליהם והוחלט להעבירו לעין חרוד. בכדי למנוע תואנה מידי הבריטים (שרצו אז לחסל את הנוטרות) הורכבה ע"י מפקד הקורס<persName> רפאל לב,</persName> יחידה אחת אך ורק מנוטרים. עליו הוטל להעבירם ואמנם הצליח בכך, בשעה שכל יתר משתתפי הקורס (ארבעים ושלשה במספר) נתפשו ונכלאו. <persName>יגאל</persName> התפטר מהנוטרות, חזר לגינוסר, ניצל את יחסיו הטובים עם הערבים עד כדי כך ששבעה מוכתרים מהם השתדלו לטובת שחרור המ"ג.

 הוא מתמסר למשק. אך עדין לא שככו המאורעות. חמור היה מקרה ההתנקשות בין גינוסר לכפר אבושושה. הערבים עצרו את מי המעיין ששני הכפרים היו משתמשים בו.<persName> יגאל</persName> יצא בראש יחידה של נוטרים, חברי גינוסר. בקרב נהרגו 4 ערבים, ובתוכם מוכתר הכפר אבו שושה (כאמיס אל-רוטאני). כל ערבי הכפר נמלטו והיחידה היהודית כבשה לשעות מספר את הכפר הנטוש. השלטונות ערכו משפט צבאי נגד הנוטרים. שמו של <persName>יגאל</persName> לא נמסר אז לשלטונות, כי אסור היה לו להשתתף בפעולה בראש יחידת הנוטרים בזמן שלא היה נוטר עוד.

 כעבור זמן נחתמה בעזרתו "ברית שלום" עם ערביי אבו-שושה ומאז שררו יחסי שלום ביניהם. נקרא לשוב למשקו אשר נפגע ע"י מאסרם של טובי חבריו.

 ב-1940 השתתף ב"ירח העיון" ברחובות בהנהלתו של<persName> ברל כצנלסון</persName> . זה שימש לו כבסיס רעיוני. בהזדמנות זו נפגש גם עם <persName>ישראל גלילי </persName> (מראשי ההגנה בארץ) בנען.

 הגיעו הימים הגורליים של אפריל 1941. הוחלט על הקמת פלמ"ח בפיקודו של <persName>יצחק שדה </persName> ובשיתוף פעולה עם הבריטים להגנת הארץ מפני הפלישות הנאציות שאיימו אז על הארץ. שוב הופיע<persName> שדה</persName> , הסביר את ענין היחידה החדשה. הפו"ש חוסל. קיימת סכנת פלישה מסוריה הוישאית.<persName> יגאל</persName> הוא מראשוני המגוייסים לפלמ"ח. עמו יחד מתגייס<persName> משה דיין </persName> (ראה את הערך שלו בכרך זה. עמוד 1792).

 הפעולה הראשונה של פלמ"ח היא הסירה עם ה-23 שלא חזרה ועד היום לא נודע גורלה. לאחר כך בא הסיוע לאנגלים בפלישה לסוריה.<persName> יגאל</persName> מסייר את הגבול הציוני לפני הפלישה. ביום המיועד לה, רוטל עליו יחד עם חילים אוסטרלים להשתלט על גשר הלי


 טאני, לפני שהצבא הצרפתי יספיק לפוצצו. הפעולה הצליחה, אולם האוסטרלים הכזיבו. 12 שעות למעלה ממה שנקבע הוא החזיק בגשר, והאוסטרלים לא הגיעו. בלית ברירה נסוג בדרכים עקלקלות ומסוכנות. אך מכיון שלא נסוגו בזמן, הודיעה המפקדה האוסטרלית על היעדרם לגינוסר.

 בתקופה שלאחר כך הוא מארגן ומאמן את היחידות המתרחבות של פלמ"ח. בשנת 1942 תוכנה תכנית ("התכנית הסורית"), לפיה היה עליו לחדור לסוריה עם יחידת פלמ"ח, מחופשים כערבים על מנת לפעול שם במקרה כיבוש נאצי במעשה חבלה וחתירה. אולם בינתיים חל המפנה בחזית. האויב לא הצליח להשתלט על המזרח התיכון.

 ב-1945 נתמנה<persName> יצחק שדה</persName> לראש המטה הכללי של ה"הגנה"<persName> ויגאל </persName> תופס את מקומו כמפקד הראשי של הפלמ"ח. בתפקיד זה הוא מתכן ומנהל את רוב הפעו

 לות הכלולות בשם "המאבק" מתקופת "המרי" נגד השלטון הבריטי: פעולות העפלה, שחרור מעפילים. חבלה. ב"שבת השחורה" כאשר נאסרו רוב מנהיגי הישוב, חשבו מבצעי המאסרים להפתיע גם אותו במטה הפלמ"ח. אך הוכזבו. הוא התחמק ונשאר חדשים מספר (עד להפסקת המאבק) במחתרת.

 הפסקת המאבק החריפה את היחסים בין מפא"י וסיעה ב' ("התנועה לאחדות העבודה"). הוא חבר התנועה האקטיביסטית ונבחר כציר מטעם "אחדות העבודה" לקונגרס הציוני הכ"ב בבזל, שוויץ (1946).

 זה היה בקורו הראשון בחו"ל. אחרי הקונגרס הוא ממשיך בסיור באירופה. מגיע עד פולין ועומד על חורבות גיטו ורשה יוצא ב"רכבת הבריחה" עד צרפת. מבקר בחוות הכשרה ובשדות קרב ממלחמת העולם האחרונה, ונפגש עם מארגני ההעפלה בשליחות הפלמ"ח במקום עבודתם.

 בטקס השבעת מפקדי הצבא הישראלי בגן המטה הכללי ביום ההשבעה, כ' סיון תש"ח (27.6.48) היושבים על הארץ (מימין לשמאל): אלוף <persName>אליהו בן-חור</persName> , אלוף <persName>יגאל ידין</persName> , רב סרן<persName> נחמיה ארגוב,</persName> אלוף <persName>יחזקאל סחר</persName> , סגן אלוף <persName>שלום אשת</persName> היושבים על הכסאות (מימין לשמאל): אלוף<persName> יגאל אלון</persName> , אלוף<persName> יוחנן רטנר, ישראל גלילי </persName> (לשעבר, סגן שר הבטחון),<persName> פאולה</persName> אשת <persName>דוד בן-גוריון</persName> (ראש הממשלה ושר הבטחון), <persName>לוי אשכול</persName> (שקולניק),<persName> יוסף יעקבזון,</persName> אלוף <persName>צבי אילון</persName> , אלוף <persName>יוסף אבידר.</persName> העומדים (מימין לשמאל): סגן אלוף<persName> ישראל טמיר </persName> (זבלדובסקי), סגן אלוף <persName>שמואל ארמון</persName> , סגן אלוף <persName>מרדכי</persName> <persName>מקלף,</persName> סגן אלוף <persName>מישאל שכטר, גרשון ז'ק,</persName> סגן אלוף<persName> מיכאל בנגל</persName> , רב סרן<persName> אורי יפה</persName> , אלוף<persName> יצחק שדה,</persName> אלוף<persName> משה כרמל</persName> , סגן אלוף<persName> שמעון אבידן</persName> , אלו<persName>ף משה צדוק</persName> , אלוף <persName>דן-אבן</persName> . אלוף <persName>שלמה שמיר</persName> , אלוף<persName> דוד</persName> <persName>שאלתיאל.</persName>


 לאחר שובו ארצה התמסר שוב להרחבת הפלמ"ח באימונו וביחוד בהכנת אנשי פיקוד.

 עם קבלת ההחלטה ההיסטורית באו"מ (29.11.1948), בלייק-סאקסס, הוא מנהל את פעולות הפלמ"ח בהתגוננות נגד פעולות הערבים ומשתתף כמפקד בריסוק "חיל השחרור של קאוקג'י", באזור משמר העמק.

 עם האסון ב"נבי דניאל", בו היתה יחידה נצורה אשר חשה לעזרת "גוש עציון", הוא נשלח על ידי המטה הראשי באוירון "פרימוס" לשם, כדי לבחון את האפשרות להצלת הגוש. בגלל שיבוש הדרכים (הגשמים קלקלו את שדה התעופה ולא יכל היה להמריא) לא הספיק לחזור בזמן כדי לעמוד בראש פעולת "נחשון", אשר הופקד עליה (ובמקומו נתמנה אז <persName>שמעון</persName> <persName>אבידן).</persName>

 בינתיים הוחמר המצב בגליל. עמדות המפתח בו (נבי-יושע, הר-כנען, חלסה, מלכיה) נמסרו על ידי הבריטים לערבים. ליהודי הגליל שהיוו מיעוט ביחס לערבים, לא היה מלאי מזון מספיק, נשק ולא תחמושת די הצורך להתגוננות. <persName>יגאל</persName> נשלח לשם באפריל 1948. רק פעולת התקפה יכולה להציל את הגליל המזרחי מכליון. הוא נתמנה למפקד "מבצע יפתח". תפקידו היה להשתלט על עמדות המפתח לפני היום הגורלי (1948. 15.5) יום הפינוי הבריטי והפלישה הערבית, על ידי גיוס מכסימלי של כל הכוחות ושורת פעולות נועזות הצליח המבצע. הגליל המזרחי שוחרר והקרבות אף עברו זו הפעם הראשונה לשטחי האויב בסוריה והלבנון (בפיצוץ גשרים ובפשיטות על בסיסי צבא סורי ולבנוני).

 לאחר הצלחה זו הועבר (לאחר נסיונות שנכשלו לכבוש את לטרון, בדרך ירושלים), לחזית המרכז. כאן פעל זמן מה בפיקודו של המפקד <persName>מיכאל מרכוס</persName> (ראה את הערך שלו בכרך זה), אשר רבות למד ממנו והתקשר עמו בקשר אישי.

 ההפוגה הראשונה באה. הג'יפים הראשונים מוצאים את השבילים הפתלתלים והמשופעים כתחליף לכביש לטרון. אחר כך הופכים שבילים אלה ל"כביש הגבורה". באותו זמן נפל באורח טרגי המפקד<persName> מרכוס, ויגאל</persName> נתמנה למפקד חזית המרכז (פרט לירושלים העיר).

 עם תום ההפוגה הוא מבצע את "מבצע דני", שהביאה עמה את שחרור לוד, רמלה, יהודיה, בית נבללה, קולא וגימזו. כיבוש צובה על יד הקסטל וכיבוש צרעה (מולדת שמשון) מרחיבים את המסדרון לירושלים ומכווצים את עמדת האויב בצואר שער הגאי - לטרון. פעם ראשונה בוצעה על ידי הכוחות היהודיים פעולה רבת ממדים בהשתתפות מספר חטיבות יחד ובסיוע מוצלח של חיל שריון, תותחים ומפציצים. צבא ישראל עמד לכבוש את לטרון על ידי ניתוק הכביש לראמללה. אך ההסכמה להפוגה השניה ופקודת מפקחי או"מ שמסרה לרשות הלגיון את קטע הכביש לרמללה שנכבש כבר, שמו לאל את המאמץ האחרון בחזית זו ולטרון נשארה בידי האוייב.

 בימי ההפוגה השניה חלו שנויים מכריעים במבנה הצבאי. <persName>יגאל</persName> נתמנה <persName>לאלוף</persName> , אך אין זה משמש לו תחליף לעולה שנעשתה לפי דעתו עם פירוק הפלמ"ח שהוא מפקדה. ראה בכך החלשה של הכוח הצבאי החלוצי. באספות עם התקיף את המעשה הזה, ביחד עם חבריו למפלגת מפ"ם (מפלגת פועלים מאוחדת).

 באוגוסט 1948 נתמנה למפקד חזית הדרום, שנודעה אח"כ בשם "חזית ד' ".

 עם בואו לחזית מצא את הנגב מנותק מהארץ ומבותר בתרים, בתרים. הכוחות המצריים נעו ברחבותיו כאוות נפשם בכבישים ובין הנקודות המנותקות. עמדות האוייב הגיעו עד באר-טוביה. למוד נסיון מהגליל המזרחי, הגיע להכרה שיש לנטוש את דרך ההתגוננות וליטול את יזמת ההתקפה. ביזמתו ועל פי דרישתו אושר על ידי המטה הכללי ועל ידי הממשלה "מבצע עשר המכות". מבצע זה בוצע על ידו. ההתקפה הראשית שחררה את באר-שבע, יד מרדכי, ניצנים, מג'דל, אשדוד, עירק סוידן, בית ג'וברין ודוויימה בהרי חברון. בכיס פלוג'ה נסגרו מיטב כוחותיו של האוייב. כוחותיו הנסוגים נהדפו עד מבוא עזה. בעקבות המבצע הראשי אשר נקרא בפי חיילי הדרום: "מבצע יואב", על שם מפקד "נגבה" (<persName>יצחק דובנו)</persName> . בוצעה שורת מבצעים משניים בפיקודו של <persName>יגאל</persName> . הפיצול בא בעקבות התערבות או"מ אשר מנעה את התלכדות המערכות למערכת אחת אדירה שהיתה ממגרת לחלוטין את האוייב המצרי ומשחררת את הנגב כולו.

 ואלה המבצעים: "מבצע לוט" אשר ביסס את השלטון העברי בשטחים נרחבים בדרך מבאר שבע עד לחוצוב שבעמק הערבה - בואכה סדומה. "מבצע אסף" (על שם <persName>אסף שכנאי,</persName> מפקד כתה בפלמ"ח שנפל בקרב זה) שהדף את הצבא המצרי לרצועת החוף רפיה - עזה. בעקבותיו בא "מבצע חורב", נודע גם בשם "מבצע ע'", בו שוחררו הכביש מבאר שבע עד גבול מצרים, נכבשו ביר עסלוג', עוג'ה אל-חפיר. הצבא פרץ את הגבול, כבש את עבו-עג'ילה, צומת דרכים ראשית במדבר סיני והגיע לשערי אל-עריש, בירתה של סיני והבסיס הראשי של הצבא המצרי. בפקודת ממשלת ישראל לפי דרישת ארצות הברית נעצרה האופנסיבה וללא כל לחץ מצרי חזר צבא ישראל משם לאחר שהאוייב ראה את עצמו אבוד. נסיגה זו הצילה את מחציתו של הצבא המצרי והשאירה את אזור החוף בידיו. <persName>יגאל </persName> רואה את יום הנסיגה הזו כיום השחור ביותר בחייו. נחמת מה רק מצא ב"מבצע עובדה", אשר בו ללא קרבות שוחררו: אילת, מצדה, עין גדי וכל עמק הערבה.

 הוא פקד על כל הפעולות האלה אשר בוצעו בכוח מספר חטיבות במשותף ובתיאום עם חיל האויר.

 בסוף קיץ 1949 יצא שוב לביקור באירופה. עתוני לונדון הודיעו שנפגש שם פגישה בלתי רשמית עם ראשי הצבא הבריטי.

 עוד בילדותו פרסם רשימה בעתון "מכבי" בעריכת


<persName>אביעזר ילין</persName> , וכן כתב ב"הארץ", "על המשמר'', "פלשטין-פוסט'', "לאחדות העבודה". באחרונה הרבה לכתוב וביחוד בשטח הצבאי ב"במחנה", "מערכות" ובעלוני "פלמ"ח".

 צאצאיו: <persName>נורית, יפתח</persName> .

</p></div>
         <div type="bibliogrphy">
            <listBibl>
<bibl>Volume: #4 ,Page: 1849 ,URL: http://www.tidhar.tourolib.org/tidhar/view/4/1849</bibl><bibl>Volume: #4 ,Page: 1850 ,URL: http://www.tidhar.tourolib.org/tidhar/view/4/1850</bibl>
<bibl>Volume: #4 ,Page: 1851 ,URL: http://www.tidhar.tourolib.org/tidhar/view/4/1851</bibl>
<bibl>Volume: #4 ,Page: 1852 ,URL: http://www.tidhar.tourolib.org/tidhar/view/4/1852</bibl>
<bibl>Volume: #4 ,Page: 1853 ,URL: http://www.tidhar.tourolib.org/tidhar/view/4/1853</bibl>
<bibl>Volume: #4 ,Page: 1854 ,URL: http://www.tidhar.tourolib.org/tidhar/view/4/1854</bibl>
<bibl>Volume: #4 ,Page: 1855 ,URL: http://www.tidhar.tourolib.org/tidhar/view/4/1855</bibl>
            </listBibl>
         </div>
      </body>
  </text>
</TEI>
