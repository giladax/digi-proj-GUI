<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1279 ,URL: http://www.tidhar.tourolib.org/tidhar/view/3/1279</bibl><bibl>Volume: #3 ,Page: 1280 ,URL: http://www.tidhar.tourolib.org/tidhar/view/3/1280</bibl>
<bibl>Volume: #3 ,Page: 1281 ,URL: http://www.tidhar.tourolib.org/tidhar/view/3/1281</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהודה ליב (לב) בינשטוק</persName>

</head>
         <div><p> נולד בעיירה לוקאצ'י, פלך ווהלין, בשנת תקצ"ו (1836), לאביו <persName>משה אברהם</persName> . למד בחדרים עד גיל 9 שנים. אז פורסמה פקודת הצאר ניקולאי הראשון בדבר חובת-צבא קיבוצית של היהודים, שלפיו הוטלה על כל קהלה מכסת נפשות שהיא חייבת לספק בכל שנה לצבא, וכתוצאה מזו החלה שיטת ה"חטיפות" (חטיפת ילדים ונערים בידי בעלי-זרוע, שכיריהם של תקיפי הקהלות, ומסירתם לחינוך בידי גויים מחוץ לתחום הישוב היהודי ברוסיה הפנימית, כדי להרחיקם מאורח חיים יהודי ולחנכם לחיילים רוסיים). לשם הצלתו מגורל זה הכניסו אביו ללמוד בגימנסיה הממשלתית בז'יטומיר, ואחרי שנה נתקבל על חשבון הממשלה לבית-המדרש לרבנים אשר בז'יטומיר. (זה היה מוסד ממשלתי לתת לצעירים יהודים מעט ידיעה ביהדות והשכלה רוסית רחבה, למען יוכלו לשרת את הממשלה בתפקידי "רב מטעם"). אחרי גמרו שם את לימודיו ב-1858 למד בישיבה במוהילב-פודולסק להשתלם בהלכות איסור והיתר, שיוכל לשמש גם כרב לצרכי היהודים. ב-1860 נתמנה לרב-מטעם בז'יטומיר, ובמשך הזמן גם לסגן עורך העתון הרשמי של הפלך, מומחה לעניני היהודים ליד שלטון הפלך ("יהודי מלומד") - ומורה לדת ישראל בגימנסיה.

 עסק בשאלות החינוך היהודית והחקלאות היהודית ברוסיה וב-1891 פרסם בחתימת "אוליאניקוב" מחקר על המושבות החקלאיות של היהודים בפלך "קאטרינוסלאב". כתב מאמרים בעתונות היהודית הרוסית ("ראזסווייט" של רבינוביץ, "ציון", "ווסחוד"), בע

 תונות הרוסית הכללית, וגם באידית (ב"פולקסבלאט" של צדרבוים וב"פולקסביבליוטק" של שלום-עליכם), ומכתביו רבי-הענין בשאלות הזמן, שהחליף עם סופרים ועסקנים, פורסמו בעתונים ובמאספים שונים. מקצתם, שנכתבו ברוסית, פורסמו בתרגום עברי ב"מימים ראשונים" כרך ב' חוברת ה'-ו'. תרגם לרוסית את "האבות והבנים" של מנדלי מוכר-ספרים.

 ב-1880 עבר לעיר-הבירה פטרסבורג והיה שם


 זמן-מה ממלא מקומו של יל"ג כמזכיר הקהלה וכמזכיר המרכז של "חברת מפיצי השכלה".

 ב1892, אחרי התפטרותו של <persName>זאב טיומקין </persName> מהועד הפועל היפואי של "חובבי ציון" שברוסיה ושובו לחו"ל, נתמנה הוא במקומו בהשפעת העו"ד מנשה מרגלית שהיה אחרי מותו של ד"ר י. ל. פינסקר ראש המדברים בועד האודיסאי, ועלה ארצה. ואם כי לפני כן היה רחוק מתנועת חיבת ציון התמסר לתפקידו הרציני בכל המרץ, ומהודעותיו ששלח למרכז האודיסאי ניכר, שחדר היטב להבנת הענינים ושקד כמיטב יכלתו לפעול לטובת ההתישבות והישוב. יזם ועזר ביסוד בית-הספר העברי הראשון בעזרת חובבי ציון ביפו ועשה תעמולה למען התקרבות והתמזגות בין אשכנזים לספרדים ולמען החיאת השפה העברית. עזר ליסוד ספרית "שער ציון" ביפו שנקראה ע"ש י. ל. ליבנדה (ראשית הספריה העירונית של תל-אביב) ושכר בשבילה את הדירה הראשונה. וכשיסדו כמה מראשוני ראשון לציון כעין "הקרן הקיימת לישראל" (אגודה מקומית לשם גאולת אדמת הארץ, שקדמה ליסוד הקהק"ל מטעם ההסתדרות הציונית; נוסדה במחתרת, באספת היסוד שהתכנסה בהחבא בבית-הקברות, מאימת <persName>בלוך</persName> פקיד הבאתן רוטשילד, שלא סבל שום התארגנות במושבה ה"מרדנית") הכניסו אותו בסודם והפקידו אצלו את הכסף שאספו. (הוא הפקיד את הכסף בבנק "קרדיט ליאוניי" ואחרי מותו בלי יורש בארץ לא היה בעל זכות להוציא את הכסף מהבנק, ושם נשאר כפקדון שאין לו תובע).

 אחרי ביקורו בסוף קיץ תרנ"ד במושבה משמר הירדן חלה ונפל למשכב ונפטר ביפו, כ"ב תשרי תרנ"ה (22.10.1894).

</p></div>
         <div type="bibliogrphy">
            <listBibl>
<bibl>Volume: #3 ,Page: 1279 ,URL: http://www.tidhar.tourolib.org/tidhar/view/3/1279</bibl><bibl>Volume: #3 ,Page: 1280 ,URL: http://www.tidhar.tourolib.org/tidhar/view/3/1280</bibl>
<bibl>Volume: #3 ,Page: 1281 ,URL: http://www.tidhar.tourolib.org/tidhar/view/3/1281</bibl>
            </listBibl>
         </div>
      </body>
  </text>
</TEI>
