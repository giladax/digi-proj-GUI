<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #12 ,Page: 4077 ,URL: http://www.tidhar.tourolib.org/tidhar/view/12/4077</bibl><bibl>Volume: #12 ,Page: 4078 ,URL: http://www.tidhar.tourolib.org/tidhar/view/12/4078</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהודה ליב גירשט</persName>

</head>
         <div><p> נולד ב<placeName>לודז'</placeName> (פולין) תרס"ו (1906).

 לאביו <persName>מנחם מנדל גירשט</persName> (בזמנו - אחד הלמדנים המצויינים בפולין, ותלמידם של הגאונים בעל ה"נפש חיה" האדמו"ר מאוסטרובצה וכו') ולאמו<persName> צביה</persName> בה <persName>אהרן חיים</persName> (ממשפחת חסידים ומקובלים).

 גדל וחונך בבית דתי-חסידי. למד ב"חדרים" ובתלמוד תורה שבעירו, המשיך ללמוד בישיבות - מקודם חסי דיות כמו "בית אברהם" על שם הרבי מסוכאטשוב ז"ל

 ואח"כ בישיבות ליטאיות: ''תורת חסד", "אהבת תורה" ועוד. קיבל סמיכות להוראה מכמה רבנים מובהקים.

 גמר קורס של בית-ספר תיכון בתור אקסטרן, נסע לוורשא ולמד בפקולטה למדעי היסטוריה ופילוסופיה באוניברסיטה וכן למד ב"מכון למורים עברים" שע"י הקהילה הוורשאית.

 בשנת תרפ"ט (1929) חזר לעירו לודז', מוכתר בתור מגיסטר למדעי הרוח ובעל סמיכות להוראה עברית ולימודי היהדות.

 לימוד בבתי-ספר שונים ער שנת תרצ"ט (1939), במשך זמן מסויים שימש כמורד, בסמינרים למורות למקצועות הנ"ל.

 עם פלישת הגרמנים לעירו לודז' (1940) וכינון הגינון, נכנס לגיטו עם רובה של האוכלוסיה היהודית ושם המשיך בעבודת ההוראה בבתי-הספר מטעם "זקן היהודים".

 ייסד בגיטו קורס סמינריוני ללימודי העברית ואידיש בשביל המורים היהודיים שעבדו מקודם בבתי-ספר ממלכתיים עם שפת ההוראה הפולנית.

 אחרי מלחמת העולם השניה התגורר כשנתיים בברגןבלזן. שם היה מנהל סמינריון למורות "בית-יעקב", ושימש בו גם כמורה ללימודי היהדות.

 בימי נעוריו הרבה לעסוק בעסקנות תרבותית בשביל חוגי הנוער, במיוחד בצורות הרצאות, נשפים וכו'. ב<placeName>לודז'</placeName> הרצה בעברית על נושאים המאניסטיים-מדעיים שונים, וכן המשיך בהיותו בגרמניה.

 בפולין היה יושב ראש של "ציבור העולים" מיסודו של <persName>נתן בירנבוים</persName> ז"ל, שמטרתו היתה לארגן בני עליה

 מקרב האינטלגנציה. היהודית למען שיפור המידות, חיבוב תורת ישראל והתפרנסות מיגיע כפיים וכדומה. היה מקורב <persName>לנתן בירנבוים</persName> ולאחרים מגדולי ישראל שבארצות מזרח ומערב אירופה והחליף אתם מכתבים בענייני יהדות וחכמת ישראל.

 בחודש אייר תש"ז (1947) עלה לארץ.

 שימש בסמינריון למורות "בית יעקב" כמרצה למדעי העברית, ספרות ולימודי תולדות ישראל עד שנת 1961.

 המשיך בעבודתו הספרותית-מדעית בעתונים וב


 מאספים שונים. פרסם מסות ומחקרים רבים על נושאי יהדות, פילוסוסיה ישראלית וחכמת ישראל.

 בשנת תרפ"ב (1922) פרסם מונוגרפיה על אודות "רבי שמואל הנגיד ומפעל חייו" בירחון "אונדזער וועג" שיצא לאור בווינה. בשגת תרפ"ג כתב מאמרים שונים בעלי גוון מונוגרפי על אודות גדולי ישראל קדמונים. אח"כ החל לכתוב על נושאים מדעיים שונים בהיקף חכמת ישראל בכתבי עת שונים, בעברית ובאידיש. שימש כשנתיים (תרצ"ד-צ"ה) בתור עורך שבועון "דער אידישער ארבעטער" ב<placeName>לודז'</placeName>.

 משנת תרפ"ד-תרפ"ח ערך ב<placeName>לודז'</placeName> ירחון ספרותי קטן בשפה הפולנית "ווסכוד'', שהופיע כתוספת לירחון "בית יעקב". מזמן לזמן עסק בתרגומים של מחקרים הכתובים בגרמנית ובפולנית ע''י חוקרים שונים לעברית ולאידיש. כדוגמא לעבודה זו, תרגומו של ה"מבוא לספרי זוטא ולספרי רבא" מאת הפרופ' <persName>חיים שאול הורביץ,</persName> אשר פרכס אותו במהדורת ה"ספרי זוטא" (שהופיע ב<placeName>לודז'</placeName>, הוצאת "מסורה", תר"ץ) עם הערות נוספות משלו. עם פרוץ המלחמה אבדו הרבה מסות ומחקרים שלו שהכינם לדפוס ולא הספיק להוציאם לאור.

 פרסם ספרים: "לשון הקודש" (ג' חלקים); "לשון עבר" (ד' חלקים) ; "יידשע קלאנגען"; "אונדזער יידיש"; "לנוער העברי" (קובץ שירים שנשרף עם פרוץ המלחמה העולמית השניה ופלישת צבא היטלר ללודז')! ''יידאון וועלט" (מסות ומחקרים על בעיות חכמת ישראל, ספרות ויהדות ביידיש). הספרים הנ"ל הופיע לפני מלחמת העולם השניה בתאריכים שונים.

 בארץ פרסם ספרים: "מן המצר" (על תולדות השואה): "בנתיבות הזמן והנצח" (מסות ומחקרים על בעיות חברה ומדינה, מדע ותרבות, מוסר ואמנות' מועדי השנה ותקופות מפנה בתולדות ישראל); "תחנות בספרות ישראל" (תולדות ספרות עם ישראל מזמן חתימת התלמוד ואילך, חלק ראשון. תקופת הגאונים בא"י, בבל, צפון אפריקה ואיטליה, חלק שני. תקופת ספרד המוסלימית). לספר רב-היקף זה מצורפת גם אנתולוגיה מבוארת ביאור מדעי,

 על חלק מאמריו וכו' חתם גם בפסיבדונים:<persName> ניבן</persName> <persName>מנחם, י. דגני, א. גלעדי. קריטיקוס, הסוקר, י. ל. פורת</persName> ועוד.

 ממשיך בעבודה ספרותית בכמה כתבי עת המופיעים בארץ ובחוץ-לארץ. מכין לדפוס כמה עבודות יסוד בצורת ספרים על נושאים מדעיים ואמנותיים, ביניהם: המשך הסידרה של "תחנות בספרות ישראל" ; קובץ שירים אפיים על חיי עמנו בעבר ובהווה; קובץ מסות ומחקרים על נושאים שונים ביהדות ובחכמת ישראל ; קובץ סיפורים על השואה הנאצית בשם "בין מוות ובין חיים". ובן סיפור היסטורי על תקופת בר-כובבא בשם "בהתגעש עולם" (משלושת החיבורים האחרונים הופיעו כבר כמה פרקים בכתבי עת שונים).

 מכין לדפוס שני חיבורים גדולים בשטח חכמת ישראל : א. נתיבות בתולדות ישראל ותורתו. ב. נתיבות במחשבת ישראל.

 באלול תש"ך זכה בקבלת פרס ע"ש הרב קוק לספרות ולמחקר מטעם עירית תל-אביב, לרגל שני חלקי ספריו "תחנות בספרות ישראל" - תולדות ספרות ישראל מזמן חתימת התלמוד ואילך.

</p></div>
         <div type="bibliogrphy">
            <listBibl>
<bibl>Volume: #12 ,Page: 4077 ,URL: http://www.tidhar.tourolib.org/tidhar/view/12/4077</bibl><bibl>Volume: #12 ,Page: 4078 ,URL: http://www.tidhar.tourolib.org/tidhar/view/12/4078</bibl>
            </listBibl>
         </div>
      </body>
  </text>
</TEI>
