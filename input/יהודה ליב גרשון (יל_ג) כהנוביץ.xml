<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 231 ,URL: http://www.tidhar.tourolib.org/tidhar/view/1/231</bibl><bibl>Volume: #1 ,Page: 232 ,URL: http://www.tidhar.tourolib.org/tidhar/view/1/232</bibl>
<bibl>Volume: #1 ,Page: 233 ,URL: http://www.tidhar.tourolib.org/tidhar/view/1/233</bibl>
<bibl>Volume: #1 ,Page: 234 ,URL: http://www.tidhar.tourolib.org/tidhar/view/1/234</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהודה ליב גרשון (יל"ג) כהנוביץ</persName>

</head>
         <div><p> נולד באחוזה סטארו-בליצה (מחוז הומל, רוסיה הלבנה), י"ט אלול תרל"ט (אוגוסט 1879), לאביו ר' <persName>מנחם יוסף</persName> , תלמיד-חכם, סוחר וחוכר-אחוזה, ולאמו <persName>שיינה פראדה</persName> לבית<persName> אלטרמן</persName> . למד ב"חדר" וממורים פרטיים בבית הוריו וגם "גלה למקומות תורה" לעיירות הורביל ואובארוביץ. (בין מלמדיו היה אחד לתלמוד, ר' אלעזר <persName>רומאנובסקי</persName> , שלימד גם את אביו

 ואבי-אביו). געגועי אמו לעלות לארץ-ישראל ולעסוק בחקלאות, והשפעת מוריו וקריאתו בספרות העברית ובעתונות הלאומית בעברית ובאידית עוררו בו את החיבה לציון עוד מילדותו והיה אוסף כספים בקערות ערב יום כיפור בבית-התפילה של אביו לטובת בית-החולים "משגב לדך" בירושלים (משם קיבל "כתב גבאות"). ואח"כ לטובת "חובבי ציון" ו"בית נאמן" שבירושלים. בתרנ"ז עבר לעיר הומל, למד פנקסנות ועבד כפנקסן

 בחברה לנפט "מאזוט" ובמזכיר ופנקסן ראשי בהלואה וחסכון לאומנים ורוכלים יהודים. באותה שנה הצטרף להסתדרות הציונית, בתרנ"ח-תרס"א עבד (בהתנדבות) במזכירות של לשכת הגליל הציוני בהומל בהנהלת המורשה הגלילי ד"ר<persName> צבי ברוק</persName> ; בתרס"ב-תרפ"ג מזכיר ההסתדרות הציונית ואגודת חובבי שפת עבר . בהומל ; בתרס"ג-תרס"ה גם מזכיר אגודת הסופרים מיסודו של<persName> מרדכי בן הלל הכהן</persName> ; ביתרס"ד-תרע"ז מורשה הועד האודיסאי של חובבי ציון. השתתף כציר בועידות הציוניות הגליליות בווילנה (תר"ס) ובמינסק (תרס"ה) ובכנסיות ארציות בהלסינגפורס (תרס"ז), בפטרוגראד (תרע"ז) ובמוסקבה (תר"פ). בועידה זו במוסקבה נאסר יחד עם כל חברי הועידה ב"אשמת" פעולה ציונית והיה כלוא בג. פ. או. ובמבצר-הכלא הבוטירי, ואחרי שחרורו, כשנתמנה למנהל החשבונות והכספים בסובייט המחוזי (עד 1923) המשיך בפעולה. הציונית במחתרת. השתתף ב"עבודת ההווה" כמיסד של כ-20 קואופרטיבים לאשראי במקומות שונים בפלכי מוהילוב, מינסק וצ'רניגוב מטעם מרכז יק"א שבפטרבורג. עסק בפעולות ציוניות ארגוניות ותרבותיות בהומל ובסביבה, ובשנות תרע"ז-ע"ט יצג את ההסתדרות הציונית במועצת, עירית הומל, הקהלת והבנק העירוני.

 כחלוצים לעלית כל המשפחה עלו שני אחיו בתקופה שלפני מלחמת-העולם הראשונה, קנו בכספי אביהם אדמה ברחובות והחלו לנטוע כרם-שקדים, אך מחוסר אמצעים מכרו את הנחלה ויצאו זמנית מהארץ בתר"ע.<persName> אהרן ניסן</persName> עלה בתרס"ד, עבד בכרמי רחובות וכתב בעתונות העברית שבארץ, יצא לאוסטרליה, עסק בהוראת עברית, ותוך הכנותיו לחזור ארצה נפטר שם בט' חשון תרצ"ה. אברהם עלה בתרס"ז, יצא לקליפורניה להשתלם בחקלאות, חזר עם הגדוד העברי מאמריקה, השתתף ביסוד המושבה בנימינה והשתקע בה כאכר ונפטר בחורף תש"ג. האח השלישי,<persName> אליהו</persName> , עלה בתרפ"א, בהרפתקאות של הברחת-גבולות, ונפטר בד' אב תרצ"ד בצפת.

 עלה ארצה ברשיון עם כל בני-ביתו והוריו הזקנים באייר תרפ"ג, ואחר זמן קצר הוזמן מטעם מרכז בעלי מלאכה בת"א ליסד ולנהל את הבנק למלאכה וממשיך בתפקידו זה עד היום ובפעולות צבוריות שונות בתור נשיא הנהלת "עונג שבת" ב"אהל שם", גזבר "בית ביאליק", גזבר "ברית ראשונים", חבר מועצת הציונים הכלליים, חבר מועצת אגודת שוחרי האוניברסיטה, חבר ועדת הבקורת של "בית אחד העם", חבר הנהלת "תל צור" מפעל-מים שיתופי, יו"ר (ומיסד) התאחדות עולי הומל וסביבותיה, סגן יו"ר התאחדות יהודי רוסיה, חבר הנהלת בנק זרובבל לשעבר, חבר נשיאות המועצה המאוחדת של הקואופרציה הארצישראלית, חבר נשיאות "מרכז" ברית הפיקוח של הקואופרציה האשראית, חבר המועצה העברית ליד רושם האגודות השיתופיות, סגן יו"ר


 ועד בית-הכנסת הגדול, ועוד. מיסד ועורך הירחון "קואופרציה" ו"הלוח הקואופרטיבי" משנת 1930 (למלאות להם 10 שנים נרשם בספר הזהב ע"י ועידת ברית הפיקוח "מרכז"). כתב בחו"ל בעתונים "המליץ", "הזמן", "הד הזמן" ו"דער פריינד", ואח"כ בעתונות היומית והמקצועית בארץ על נושאים צבוריים כלליים וקואופרטיביים, וגם פרסם חוברות בעניני קואופרציה. חיבר והכין לדפוס ספר מונוגרפי על הומל היהודית. רעיתו היא העסקנית הידועה מרת <persName>דבורה</persName> <persName>כהנוביץ</persName> .

</p>
<p>

 תוספות: 

 נפטר בתל-אביב, כ"ז טבת תש"ט (28.1.49) (ראה את הערך בעמוד 233, כרך א')

</p></div>
         <div type="bibliogrphy">
            <listBibl>
<bibl>Volume: #1 ,Page: 231 ,URL: http://www.tidhar.tourolib.org/tidhar/view/1/231</bibl><bibl>Volume: #1 ,Page: 232 ,URL: http://www.tidhar.tourolib.org/tidhar/view/1/232</bibl>
<bibl>Volume: #1 ,Page: 233 ,URL: http://www.tidhar.tourolib.org/tidhar/view/1/233</bibl>
<bibl>Volume: #1 ,Page: 234 ,URL: http://www.tidhar.tourolib.org/tidhar/view/1/234</bibl>
            <bibl>Volume: #3 ,Page: 1535 ,URL: http://www.tidhar.tourolib.org/tidhar/view/3/1535</bibl></listBibl>
         </div>
      </body>
  </text>
</TEI>
