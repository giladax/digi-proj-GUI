<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 186 ,URL: http://www.tidhar.tourolib.org/tidhar/view/1/186</bibl><bibl>Volume: #1 ,Page: 187 ,URL: http://www.tidhar.tourolib.org/tidhar/view/1/187</bibl>
<bibl>Volume: #1 ,Page: 188 ,URL: http://www.tidhar.tourolib.org/tidhar/view/1/188</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהודה מינינברג</persName>

</head>
         <div><p> בן צבי דב. נולד א' אדר תר"מ (1880) בעיר קרמנצ'וג שבאוקראינה. מוצאו ממשפחת חסידים חשובה, המתיחשת לר' לוי יצחק מברדיצ'ב.

 חנוכו היה מסורתי. אך בכל זאת דאג אביו שלא יהא זר לגמרי מידיעות כלליות ולימד אותו את שפת המדינה.

 לחבת ציון נמשך עוד מנעוריו, אך כשעמד לפני השאלה להמשיך בלמודים ולקבל השכלה אקדמאית כמו אחיו הגדולים ממנו, או להתמחות באיזה מקצוע,


 כדי שיוכל להתפרנס ממנו בבואו לארץ-ישראל העדיף את המלאכה.

 אחרי שבית אביו החליט לעזוב את רוסיה, יצאו אחיו לארצות הברית' אך הוא ומשפחתו עלו בשנת תרס"ט ארצה. כאן בארץ בחר לו למקצוע את מלאכת הצבעות, שעבד בו במשך כמה שנים.

 ביפו ובתל-אביב הקטנטונת היו בימים ההם כמאה וחמשים בעלי מלאכה, אך הם היו מפוזרים ומפורדים, ונמצאו רובם ככולם בשפל המדרגה. עם המשך העליה השניה בשנים תרס"ח-תר"ע החלו עולים לארץ בעלי מלאכה בעלי הכרה לאומית וכולם הסכימו, כי הגיעה השעה לרומם את קרן בעלי המלאכה בא"י. לשם כך נעשה לעסקן פעיל והיה אחד ממיסדי מרכז בעלי מלאכה, והשתתף ברכישת שטח אדמה בגבולות שכונת תל-אביב בשביל שכונה של מרכז בעלי מלאכה (כיום הרחובות: ברנר, שיינקין, מרכז בעלי מלאכה, עבודה, יוסף הנשיא, יוחנן הסנדלר ויצחק נפחא).

 כעבור זמן-מה נוסדו לפי יזמתו והצעתו שכונות ב' וג' (כיום הרחובות: רש"י, חשמונאים, בורוכוב, פרץ חיות, לבנון, ביל"ו, לונץ, כרמיה, מרמורק וברדיצ'בסקי) וגם היה יו"ר השכונות הנ"ל.

 בשנת תרפ"ב נבחר ליו"ר מרכז בעלי מלאכה והצטרף להנהלת קופת מלוה, אולם קופה זעירה זו לא סיפקה אותו. לכן היה היוזם והמיסד של הבנק למלאכה, וגם היה היו"ר הראשון של המוסד במשך כמה וכמה שנים. מלבד זאת היה מנהל את המחלקה הטכנית של מרכז בעלי מלאכה, שקבלה עבודות בנין בת"א.

 בשנת תרפ"ג יסד במה עברית ביחד עם א. נחמני - את הירחון "המלאכה", שהתקיים כשנתים והיה הבטאון הראשון, הראוי לשמו, לבעלי המלאכה בארץ.

 שלושים ושש שנה פעל בקרב בעלי המלאכה. הרבה מוסדות שיסד נפלו אך שלש השכונות של מרכז בעלי מלאכה קיימות, כן קיים הבנק למלאכה.

 בשנות חייו האחרונות פרש מעסקנות והתמסר כולו למלאכת צעצועים אמנותיים, שהיה מפיץ בארץ ומחוצה לה.

 במוצאי חג הפסח תש"ה חלה וביום כ' אייר תש"ה (3.5.1945) נפטר ונקבר בתל-אביב.

</p></div>
         <div type="bibliogrphy">
            <listBibl>
<bibl>Volume: #1 ,Page: 186 ,URL: http://www.tidhar.tourolib.org/tidhar/view/1/186</bibl><bibl>Volume: #1 ,Page: 187 ,URL: http://www.tidhar.tourolib.org/tidhar/view/1/187</bibl>
<bibl>Volume: #1 ,Page: 188 ,URL: http://www.tidhar.tourolib.org/tidhar/view/1/188</bibl>
            </listBibl>
         </div>
      </body>
  </text>
</TEI>
