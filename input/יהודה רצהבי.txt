יהודה רצהבי

Volume: #6 ,Page: 2528 ,URL: http://www.tidhar.tourolib.org/tidhar/view/6/2528

 תוספות: 

 נולד בי"ט אייר תרע"ז (11.5.17) בכפר סמוך לצנעא בירת תימן.

 בתרפ"ד (1924) עלה לארץ עם הוריו שהשתקעו בתל-אביב.

 למד בת"ת של העדה התימנית ובבית-הספר היסודי תחכמוני, ואחר כך בבתי-ספר תיכוניים "ריאלי", "תחכמוני", "בלפור'' ו"השכלה"). בתרצ"ו-תרצ"ט למד באוניברסיטה העברית בירושלים - שפה וספרות ערבית כמקצוע ראשי וספרות עברית ומקרא כמקצועות משניים.

 הוסמך בתואר "מ.א.". חיבוריו לקבלת תואר "מוסמך" באוניברסיטה היה: "אוצר המלים הערבי בתפסיר הרס"ג למקרא".

 בשנות מלחמת-העולם, עבד בשרותי ההגנה, ועם קום המדינה עבד שנה במחלקה המדינית של משרד החוץ, ומסוף שנת 1948 ועד 1962 כפקיד במשרד הבטחון.

 בשנת 1964 החל בהוראת ספרות ערבית-יהודית באוניברסיטה בר-אילן.

 בשנת הלימודים השוטפת הוא מלמד גם שירתתקופת-ספרד באוניברסיטה הנ"ל ובאוניברסיטת תלאביב.

 עוסק במחקר זה שלושים שנה, בעיקר בחקר יהדות-תימן (היסטוריה, ספרות, שירה ופולקלור), וספרות ימי הביניים היהודית והערבית (מחקרים משיוום בין שירת תקופת-ספרד לבין השירה הערבית; עיוני לשון בשירת תקופת ספרד; חקר תרגום רב סעדיה למקרא). פירסם שם השנה כ-120 מחקרים ב-24 כתבי עת ובטאונים מדעיים שונים וכן בעתונים, שבועונים וירחונים.


 הוציא לאור ארבעה ספרים: את ספר "הגלות והגאולה" לר' סעדיה מנצורה (יחד עם א. יערי תשט"ו); "יהדות תימן" (תשי"ח); קובץ מחקרים (יחד עם שבטיאל) על יהדות-תימן בשם "הראל" לזכר הרב רפאל אלשיך ז"ל, מהדורה מדעית של "ספר המוסר לר' זכריה אלד'אהרי בהוצאת "מכון בן-צבי" (תשכ"ה), ועוד.

 זכה ב"פרס ביאליק" של עירית תל-אביביפו. לשנת תשכ"ה, בעד המהדורה המדעית הראשונה מכתב-ידו של "ספר המוסר" לר' זכריה סעדיה בן יעקב אל צ'אהרי  (המשורר התימני בן המאה ה-16), שיצא לאור בהוצאת "מכון בן צבי" בירושלים.

Volume: #15 ,Page: 4785 ,URL: http://www.tidhar.tourolib.org/tidhar/view/15/4785
