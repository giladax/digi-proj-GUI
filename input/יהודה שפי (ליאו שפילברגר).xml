<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1646 ,URL: http://www.tidhar.tourolib.org/tidhar/view/4/1646</bibl><bibl>Volume: #4 ,Page: 1647 ,URL: http://www.tidhar.tourolib.org/tidhar/view/4/1647</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהודה שפי (ליאו שפילברגר)</persName>

</head>
         <div><p> נולד בקושיצה, סלובקיה (לפנים הונגריה), בשנת תרנ"ז (1897), לאביו <persName>הרמן</persName> (ציוני ותיק, ציר בכמה קונגרסים מהראשון ואילך) ולאמו<persName> לאה </persName> לבית<persName> הוניג.</persName> קיבל חינוך יהודי וכללי בהונגרית ובנעוריו הצטרף ל"צעירי ציון". במלחמת-העולם הראשונה גויס לצבא ההונגרי ישר מהגימנסיה ושרת בו בדרגת לויטננט.

 אחרי המלחמה סופח אזור הולדתו לצ'כוסלובקיה והוא הצטרף ליהדות הלאומית, ובתוכה לאגף העבודה, למפלגת "פועלי ציון". למד פילוסופיה באוניברסיטת בראטיסלאווה והיה פעיל בחיים הצבוריים היהודיים וביחוד בתנועה הציונית ועסק בספרות ובעתונות. היה חבר המערבת של עתון יומי בהונגרית, שיצא בבראטיסלאווה מטעם מפלגת המדינאי הסלובקי ד"ר <persName>מילאן הודז'ה</persName> (שהיה זמן-מה ראש ממשלת צ,כוסלובקיה). הצטיין כריפורטר מעולה, וביחוד בריפורטזה ספורטאית. במשך שנים ערך בעתונו את מדור הספורט וחיבר גם רומנים מחיי הספורט. הרומן "0:2 או השער הגנוב" תורגם לכמה שפות אירופיות והרומן "11 נגד העולם כולו" נדפס בהמשכים בשני עתונים, בהונגרית ובצ'כית. ערך את "השנתון לספורט" ונבחר ליו"ר אגודת עתונאי הספורט בסלובקיה. פרסם מונוגרפיה גדולה על הנשיא <persName>בנש</persName> . ב-1936 זכה בפרס התרבות של מדינת צ'כוסלבקיה בעד ספרו "תולדות האולימפיאדות" שתורגם ל-12 שפות ועשה במשך שנה בשליחות עתון צ'כי גדול במלחמת-האזרחים בספרד ב-1936. תרגם להונגרית את "הדיבוק" והשתתף במערכת האינציקלופדיה היהודית בהונגרית.

 הקדיש מזמנו לעבודה ציונית. היה חבר ההנהלות הארציות של קרן היסוד והקה"ק וציר לקונגרס הציוני ה-12, מזכיר כללי של "פועלי ציון" (בברית עם מפא"י שבארץ-ישראל) בסלובקיה, בשנות 1930/34 עמד בראש המפלגה בצ'כוסלובקיה ועד 1936 היה גם יו"ר הליגה למען ארץ-ישראל העובדת.

 השתוקק לעלות ארצה, אך קשה היה לו להעקר משטח פעולתו הצבורית והעתונאית ולהטיל את עצמו אל הבלתי-נודע. משגברה רדיפת היהודים בהשפעת גרמניה הנאצית גם בסלובקיה, השתתף בארגון אנית-המעפילים "פריסולה", שאחרי שמונה חדשי טלטולים בלב ים הגיעה לתל-אביב, והוא ביקש לו מפלט


 בפראג. אולם גם שמה הגיע השלטון הנאצי ואז הלך גם הוא בדרך המעפילים וביום פרוץ מלחמת-העולם השנית (1.9.39) הגיע לתל-אביב באנית-המעפילים "טייגר היל".

 כאן נאבק קשה עם חבלי ההתערות בארץ, סבל מחסור, עבד עבודה גופנית קשה ולמד עברית, ובינתים פרסם לפעמים בעתונים רשימות שתורגמו מכתב

 ידו ההונגרי. סוף-סוף חזר למקצוע בעתון היומי "הזמן", שהתקיים רק זמן קצר ואח"כ עבד בשלש שנותיו האחרונות בקביעות במערכת "דבר". כתב רפורטז'ות ורשימות בעניני "פוליטיקה", ספורט ותיאטרון ב"דבר" ובעתון-הצהרים שלו במדור "מפנקסו של רפורטר" ובמדור "שורות ספורות" (בחתימת <persName>"יש"ר" ו"שפי")</persName> . וב"דבר השבוע" במדור "בספורט" ובו פרסם את רשימותיו המאלפות "בעקבות האולימפיאדות". היה פעיל בתעמולה ציונית ובעזרה ועצה והדרכה בין העולים החדשים, בהתאחדות עולי צ'כוסלובקיה ובאגודה לקשרי ידידות א"י - צ'כוסלובקיה. בשעות הפנאי המעטות עסק בחיבור ספר גדול על מסתרי הריגול בעולם.

 בערב ראש שנת תש"ח פרסם בשבועון "העולם הזה" רפורטז'ה והגיגים לקראת השנה החדשה וגם על נושא יום-הדין: "מי יחיה... מי ימות..."

 ביום האחרון של שנת תש"ח, אחרי גמר עבודתו במערכת "דבר", סר בצהרים למועדון העתונות כדי לברך את החברים ב"שנה טובה", הלך הביתה לנוח ובעקב התקפת-לב פתאומית נפל מהספה ולא קם עוד. 

</p></div>
         <div type="bibliogrphy">
            <listBibl>
<bibl>Volume: #4 ,Page: 1646 ,URL: http://www.tidhar.tourolib.org/tidhar/view/4/1646</bibl><bibl>Volume: #4 ,Page: 1647 ,URL: http://www.tidhar.tourolib.org/tidhar/view/4/1647</bibl>
            </listBibl>
         </div>
      </body>
  </text>
</TEI>
