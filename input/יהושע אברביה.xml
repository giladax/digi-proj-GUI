<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 217 ,URL: http://www.tidhar.tourolib.org/tidhar/view/1/217</bibl><bibl>Volume: #1 ,Page: 218 ,URL: http://www.tidhar.tourolib.org/tidhar/view/1/218</bibl>
<bibl>Volume: #1 ,Page: 219 ,URL: http://www.tidhar.tourolib.org/tidhar/view/1/219</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהושע אברביה</persName>

</head>
         <div><p> נולד בעיר דארדאנלה (ליד מיצר הדרדנלים, טורקיה), בשנת תרל"ח (1878) לאביו ר' <persName>חיים,</persName> במשפחה שלפי המסורת שבידה מוצאה מהאמורא <persName>רבא </persName> (רמז לכך אומרים למצוא בשם המשפחה: אברבא-יה), ושתפסה מקום נכבד בחיי הצבור היהודי ובזמן האחרון אף בחיי הצבור הכללי (אחד מאחיו של יהושע היה סגן-מיניסטר בימי שלטון "הטורקים הצעירים").

 קיבל חינוך מסורתי ולמד בבית-הספר של כי"ח ובבי"ס תיכוני. השתלם בשפות צרפתית וטורקית ובהשכלה כללית ובגיל צעיר נתמנה לפקיד ממשלתי ואח"כ למנהל בית-הספר היהודי בעיר גאליפולי. התענין בפעולות יק"א להעברת יהודים לחקלאות ומתוך רצון לניהול פעולה זו נכנס לעבור במשרדה של חברה זו בבירות בראשותו של<persName> הנרי פראנק,</persName> שניהל את עניני המושבות בארץ-ישראל, שנמסרו לניהול יק"א מאת הבארון<persName> בנימין רוטשילד.</persName> בשנת 1904 הועבר ליפו כסגנו של פראנק בניהול המושבות ביהודה מטעם יק"א, ואחרי מלחמת-העולם הראשונה, כשנוסד אגף החברה לארץ-ישראל כחברה מיוחדת בשם פיק"א על-ידי הבארון רוטשילד, המשיך בשרותו כמנהל החברה בדרום הארץ.

 היה בין המעולים שבפקידי יק"א, שבבואו ארצה ראה את עצמו לא כשליח ממונה מטעם חברה זרה, השלטת בכח כספה, אלא כאזרח מעורה בחיי הישוב ומעונין גם באופן אישי בהצלחת המפעל. בפעולותיו מטעם החברה שקד בראש וראשונה על טובת הישוב, המושבות ואכריהן, ובדברו עברית לכל פונה אליו

 השרה מיד את ההרגשה, שהוא חבר ואח לבוני הארץ ולא שר ממונה ושליט. גם ברכשו אדמה בראשון לציון ובנטעו שם כרם-שקדים ופרדס הוכיח את התקשרותו לארץ הזאת השתרשותו בה.

 השתתף בחיים הציבוריים והחברתיים כאזרח בישוב החדש. היה ממיסדי המועדון "אחדות" ביפו, שנוסד לשם יצירת קשרי אחוה וידידות בין אשכנזים לספרדים ולסילוק החיץ שבין העדות. כן קיבל עליו את


 התפקיד של עורך אחראי לירחון "מולדת", שחברת ''קהלת" (שליד מרכז הסתדרות המורים) הוציאה בשביל הנוער והיה צורך בעורך אחראי שיהיה נתין טורקי מהימן בעיני הרשות.

 בתקופת מלחמת-העולם הראשונה השתמש בידיעתו ובשפה הטורקית ליצירת קשרים עם אנשי השלטון האזרחי והצבאי של הטורקים, כדי להמתיק את רוע הגזירות והנגישות ולהציל את המושבות מפגיעות חמורות ביותר. גם בעניני כלל הישוב פעל אז הרבה כעוזרו של <persName>אלברט ענתבי</persName> בקיום המגע עם השלטונות ובהשתדלויות לביטול גזירות קשות.

 בתפקידו כנציג פיק"א השקיע הרבה עבודה בחלוקת אדמת "אחווה" וסרפנד אל-חרב לשם הרחבת ראשון לציון, דבר שהיה כרוך בקשיים רבים בגלל סבך חוקי הקרקעות שנשתמרו בארצנו כשרידי המשטר הטורקי הנושן. כן עזר בהרבה לסידור עניני הבעלות על הקרקעות במושבות יהודה בעת שהשלטון המנדטורי נגש לסידור הקרקעות בארץ. ניהל מפעלים ישוביים במושבות פיק"א, עזר לפועלי המושבות בהתנחלותם על הקרקע והשתתף בפעילות ביסוד השכונה "בית וגן" שמדרום ליפו (כיום<persName> בת-ים</persName> ).

 נפטר בתל-אביב, כ"ח סיון תרצ"ד ונקבר בבית הקברות הישן.

 הניח אשה,<persName> אסתר </persName> בת חיים בכר, בן, <persName>חיים</persName> (ויקטור) ושתי בנות: <persName>פולין </persName> אשת אליעזר דובינסקי <persName>וגאולה</persName>

</p></div>
         <div type="bibliogrphy">
            <listBibl>
<bibl>Volume: #1 ,Page: 217 ,URL: http://www.tidhar.tourolib.org/tidhar/view/1/217</bibl><bibl>Volume: #1 ,Page: 218 ,URL: http://www.tidhar.tourolib.org/tidhar/view/1/218</bibl>
<bibl>Volume: #1 ,Page: 219 ,URL: http://www.tidhar.tourolib.org/tidhar/view/1/219</bibl>
            </listBibl>
         </div>
      </body>
  </text>
</TEI>
