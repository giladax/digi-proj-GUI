<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 707 ,URL: http://www.tidhar.tourolib.org/tidhar/view/2/707</bibl><bibl>Volume: #2 ,Page: 708 ,URL: http://www.tidhar.tourolib.org/tidhar/view/2/708</bibl>
<bibl>Volume: #2 ,Page: 709 ,URL: http://www.tidhar.tourolib.org/tidhar/view/2/709</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהושע גורדון</persName>

</head>
         <div><p> נולד במוסקבה, בראשית שנת תרמ"ו (נובמבר 1885), לאביו <persName>אברהם זאב</persName> (עסקן ישובי, ממיסדי רחובות) ולאמו <persName>שרה</persName> בת <persName>שרגא פייבל יעקבזון</persName> (עסקן חובבי ציון ממוסקבה, שבנה בתים בשכונת "כנסת ישראל" בירושלים לדירות חנם לתלמידי-חכמים עניים).

 עלה ארצה בתרנ"א עם הוריו, שהיו חברי "מנוחה לנחלה" שיסדה את רחובות, והתישבו תחילה ברחובות ואח"כ עברו לראשון לציון. למד בביה"ס בראשון לציון ובעודו נער עסק בפעולה ציונית "אסורה" (על אף האיסור החמור מטעם פקידות הבארון רוטשילד, ששלטה אז במושבה, הפיץ את השקל בין התושבים וניהל חליפת מכתבים עם הלשכה המרכזית של ההסתדרות הציונית בניהולו של הד"ר<persName> הרצל</persName> בוינה). בשנות 1904/10

 למד באוניברסיטת לונדון חימיה ומדעי הכלכלה והחברה. שם השתתף בפעולה הציונית ופרסם בעתוני היהודים בלונדון מאמרים על המצב הכלכלי של היהודים בתפוצות הגולה ותכניות לבנין הארץ.

 חזר ארצה כבעל נתינות בריטית ובשנות 1910/13 היה פקיד בסניף בנק אפ"ק בבירות ואח"כ מזכיר במשרד היפואי של חברת הספנות המצרית "כדיביאל מייל ליין".

 עם פרוץ מלחמת-העולם הראשונה יצא מצרימה ונתמנה למזכיר ראשי במיניסטריון הפנים המצרי, במח-. לקה לטיפול בפליטים. העביר אתו את ספרי בנק אפ"ק, טיפל בהעברתם ובסידורם של המגורשים והנמלטים מארץ ישראל ועשה תעמולה ציונית בין קציני הצי האמריקאי שעזרו בהעברת הפליטים מצרימה. השתתף בארגון הגדוד העברי הראשון באלכסנדריה ("גדוד נהגי הפרדות") יחד עם <persName>טרומפלדור</persName> , וגם המפקד <persName>פטרסון</persName> התחשב מאד בדעתו ובהצעותיו. הרגיע את המתנדבים הנסערים כשנודע להם שהם נשלחים לא לארץ ישראל אלא לגאליפולי. אח"כ נתמנה לסגן מנהל מחנה הפליטים הארמנים (שהצי הצרפתי הוציאם מ"מוסה דאג" שבצפון סוריה והצילם מההשמדה הטוטאלית שערכו הטורקים והערבים בעם הארמני) שהוקם בפורט-סעיד בראשותו של מר<persName> וו. הורנבלואר</persName> האנגלי ממיניסטריון-החוץ. ניהל את המחנה ביזמה ובחופש-פעולה שניתן לו, הקים וניהל בתי מלאכה ותעשיה, בהם עבדו הפליטים למען מאמץהמלחמה של הברית. בו בזמן היה פעיל גם בעדה היהודית בפורט-סעיד ביסוד בית-עם, שיעורי-ערב לעברית ובית-ספר עברי "הרצליה" ואף הורה בו את השפה העברית.

 אחרי כניסת הצבא הבריטי לארצנו, ב-1918, נתמנה לקצין מקשר בין השלטון הצבאי ובין הישוב העברי,

 וכשהוקם השלטון האזרחי ב-1920 נתמנה לסגן מפקח בשלטון מחוז הדרום ביפו, ואח"כ לסגן מנהל מחלקת המסחר והתעשיה של הממשלה בירושלים שראשה היה אז הקולונל<persName> ה. י. סלומון</persName> מאנגליה. פעל לטובת הארץ והתושבים בלי הפליה גזעית ודתית, סילק את המשמר מפתח משרדו, שתהיה גישה חפשית אליו, נתחבב על ראשי השלטון והפקידות הגבוהה ואף על התושבים כולם, עד כי בעת שהתפטר ביקשו הערבים מהממשלה שלא תקבל את התפטרותו.


 משהשתחרר מהשרות בממשלה התמסר בכל המרץ לפעולות לחיזוק המשק הארצישראלי. יזם את יסוד חברת "מסחר ותעשיה" וניהל אותה, הוציא (החל מיום י"ג טבת תרפ"ג) את הדו-שבועון "מסחר ותעשיה", יזם וארגן וניהל את התערוכה הארצישראלית הראשונה לתוגרת הארץ ב-1924 ואח"כ את התערוכות והירידים של המזרח הקרוב ב-1925 וב-1927 ושקד על יצירת קשרימסחר בריאים עם ארצות חוץ, בשמירה על התנאי שמסחר זה לא יזיק להתפתחות היצרנות העברית בארץ, וסירב לתת מקום בתערוכות למוצגים מתחרים בתעשיתנו. יזם הקמת ליגה למען תוצרת הארץ לשיפור איכות התוצרת ושיווקה. בתקופת משבר 1926/27 התמסר לפיתוח התיירות, יזם ויסד את הקלוב הארצישראלי לתיירות וכן קלובים למטרה זו באוסטריה ובשווייץ. מראשוני הוגי רעיון כיבוש הים ופיתוח ספנות עברית, ממיסדי חברת הספנות הארצישראלית יפולונדון ועורך תקנותיה, עמד בקשרים תמידיים עם <persName>מאיר</persName> <persName>דיזנגוף</persName> בדבר הקמת מזח בחוף תל-אביב, ערך ושלח תזכירים בדבר בנין נמל חיפה ורכישת קרקעות ובנין נמלים בארסוף-אפולוניה ובקיסריה. נסע לארצות אירופה ליצירת קשרים לשיווק פרי-הדר ובא בדברים עם נציגי קנדה ואוסטרליה בלונדון לשם יצירת קשרי מסחר בין ארצותיהם וארצנו, ועוד ב-1924 מסר תזכיר להנהלה הציונית בלונדון בדבר יסוד מכון קבוע בשם "בית ארץ-ישראל" בלונדון לקשרי מסחר עם בריטניה וקיסרותה (הרעיון הוגשם ב-1946). יזם והשתתף ביסוד חברת דרום-אפריקה לבנין בארצנו, הציע להקים שכונה שלמה של בתים מוכנים שיובאו משוודיה לשם החשת שיכון העולים ואף הביא בתים לדוגמה, שהוקמו בבתים (גם רעיון זה הגיע לשלב ההגשמה ב-1947). בכלל היה שופע מרץ ויזמה לפיתוח הכלכלה הארצישראלית בכל ענפיה ובהופעתו הצליח לרכוש אהדת יהודים ונכרים כאחד ולכבוש תשומת-לב רצינית לאישיותו ולהצעותיו. יסד וניהל (1932/40) את הקואופרטיב "פאלאוג" של פרדסנים זעירים. כשהפסיקה מלחמת-העולם השנית את קשרי המסחר עם ארצות חוץ ואת יצוא פרי ההדרים התרכז בעבודתו לגמור ולהכין לדפוס מלון עברי-אנגלי למונחי מסחר שעסק בחיבורו במשך 20 שנה.

 פרסם מאמרים רבים בעתונות העברית ובאנגלית וגרמנית על נושאים כלכליים ארצישראליים. חיבב את האמנות העברית ותמך בה.

 נפטר בתל-אביב, י' חשון תש"ד.

</p>
<p>

 תוספות: 

 נולד בקובנה, ליטא, כ"ז אייר תרמ"ט (1889), לאביו <persName>אליעזר</persName> (סוחר, מ"בעלי המוסר") ומצד אמו ממשפחת ר' <persName>אליעזר רוקח</persName> מאמשטרדם ור'<persName> משה</persName> <persName>איסרלש</persName> (הרמ"א) מקראקוב. אחרי לימוד תורני בחדרים גמר את הגימנסיה בפטרבורג. הצטרף לתנועת הסוציאל-רבולוציונרים לשחרור רוסיה מהעריצות הצארית, נאסר בעת דיכוי המהפכה הרוסית ב-1905

 וישב שלשה חדשים בכלא. יצא לגרמניה ולמד משפטים באוניברסיטאות ברלין, מינכן והיידלברג. השתלם בספרות ובאמנות, מוסיקה ותיאטרון, שיחק כמתנדב בתיאטרון של <persName>מכס ריינהארדט</persName> . הצטרף לתנועה הציונית והיה מארגן העבודה התרבותית בין הסטודנטים הלאומיים באוניברסיטאות גרמניה ושוייץ. היה יו"ר איגוד הסטודנטים היהודיים יוצאי מזרח-אירופה בגרמניה וב-1911 היה נשיא הקונגרס של הסטודנטים היהודים בציריך.

 עם פרוץ מלחמת-העולם הראשונה יצא לארצותהברית, המשיך את לימודיו באוניברסיטת קולומביה בניו-יורק והוסמך למדעי הרוח. גם כאן התמסר בכל המרץ לפעילות צבורית כחבר "פועלי ציון", חבר הועד הפועל של "איגוד הפועלים הלאומיים" (נציונלר) ארבייטר פרבאנד) וב-1917 גם נשיאו. בשנות 1916/17 היה חבר ועדת הארגון של הקונגרס היהודי האמריקאי. השתתף ביסוד השבועון "העברי" והירחון "התורן" ובעריכת העתון הספרותי האידי "ליטעראטור און לעבך. גם מאמנות התיאטרון לא הניח את ידו, ארגן וערך הצגות שונות באידית. השתתף ביסוד "מגן-דוד אדום" בניו-יורק והיה יושב-ראשו.

 בסוף 1917 היה מנהל המשרד הניו-יורקי לארגון הגדוד העברי, ואח"כ התנדב אף הוא עצמו לגדוד ושרת בו בארץ בדרגת סרג'נט בשנות 1919/20. אחרי פירוק הגדור עבד בשרות ועד הצירים (אח"כ ההנהלה הציונית בשנות 1920/23) כמנהל לשכת העליה ביפו ותל-אביב, ובשנות 1923/26 כסגן מנהל מחלקת העליה בהנהלה הציונית.

 כשהחל <persName>פנחס רוטנברג</persName> בהקמת תחנת-הכח על הירדן והירמוק מטעם חברת החשמל לארץ-ישראל וקבע לו לעיקרון, שהפועלים העובדים בהקמת המפעל צריכים לקבל את מיטב הטיפול באיכסון וכלכלה, שמירת הבריאות ושאר צרכי החיים ואף נחוץ לבער את קני המלריה מסביבתם, הזמין את יהושע גורדון לתפקיד זה והוא מילא אותו במסירות, בהבנה ובחיבה לאדם ולמפעל כאחד, והודות לכשרונותיו הארגוניים ולסגולותיו האישיות - אף בהצלחה.

 משנגמרה העבודה בנהרים חזר לעבוד בשרות הסוכנות היהודית, תחילה כנציגה ומקשר בינה ובין שלטונות הצבא והמשטרה בחיפה (ובו בזמן היה שם חבר משפט השלום העברי), ומ-1931 ואילך עוזר ראשי במחלקה המדינית של הנהלת הסוכנות היהודית בירושלים. הודות לידיעותיו הענפות בספרות ובאמנות ובכל יתר ענפי התרבות העברית והכללית ולסגולותיו האישיות הטובות הצליח להתחבב על כל הבאים אתו במגע, כיהודים כנכרים. והואיל ובתקופת השלטון הבריטי בארץ היה סידורם של הרבה ענינים תלוי במדה ידועה בהשפעה האישית של הפקידים, היתה הופעתו לעזר רב - כמובן עד כמה ש"הפוליטיקה הגבוהה" לא הפריעה, וגם לאנשים פרטיים עשה טובות רבות, מתוך נכונות טבעית לו לעזור לזולת, הן בהנהלת הסוכנות והן אצל גורמי חוץ. סגולותיו אלה, יחד עם המרץ והכושר הארגוני, עמדו לו בתפקיד האחראי ביותר שמילא בשנותיו האחרונות כמנהל עניני בטחון הישוב מטעם הנהלת הסוכנות היהודית ופעל רבות וגדולות לארגון חיל הנוטרים (משטרת הישובים העברים) בשנות המהומות 1939/38 וגם אחרי כן. שקד על שכלול יעילותו ואיכותו של חיל הנוטרים, על טובתם ועניניהם של הנוטרים, ועלה בידו להשיג יחס אוהד מצד ראשי המשטרה בארץ כלפי כח-בטחון זה.


 תוך נסיעה בעניני שרות נפטר בתל-אביב, כ"ה תשרי תש"ב (17.10,41), והובא לקבורה בירושלים.

 לזכרו נוסד על-ידי הועדה להנצחת שמו שעל יד הסוכנות היהודית לא"י פרס שנתי לאמני התיאטרון העברי, המתחלק ביום פטירתו, החל מתש"ד.

 (הפרס לשנת תש"ד הוענק ללהקת "הבימה" ליובלה ה-25. לשנת תש"ה - במשותף לחנה רובינה ולמאיר מרגלית על בקוריהם אצל החיילים העברים בחזית איטליה ולשנת תש"ו - למשה הלוי, במאי ה"אהל", על ביום המכשפה ולשמעון פינקל, שחקן "הבימה" על תפקידו ב"המלט".)

</p></div>
         <div type="bibliogrphy">
            <listBibl>
<bibl>Volume: #2 ,Page: 707 ,URL: http://www.tidhar.tourolib.org/tidhar/view/2/707</bibl><bibl>Volume: #2 ,Page: 708 ,URL: http://www.tidhar.tourolib.org/tidhar/view/2/708</bibl>
<bibl>Volume: #2 ,Page: 709 ,URL: http://www.tidhar.tourolib.org/tidhar/view/2/709</bibl>
            <bibl>Volume: #2 ,Page: 900 ,URL: http://www.tidhar.tourolib.org/tidhar/view/2/900</bibl></listBibl>
         </div>
      </body>
  </text>
</TEI>
