<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2827 ,URL: http://www.tidhar.tourolib.org/tidhar/view/7/2827</bibl><bibl>Volume: #7 ,Page: 2828 ,URL: http://www.tidhar.tourolib.org/tidhar/view/7/2828</bibl>
<bibl>Volume: #7 ,Page: 2829 ,URL: http://www.tidhar.tourolib.org/tidhar/view/7/2829</bibl>
<bibl>Volume: #7 ,Page: 2830 ,URL: http://www.tidhar.tourolib.org/tidhar/view/7/2830</bibl>
<bibl>Volume: #7 ,Page: 2831 ,URL: http://www.tidhar.tourolib.org/tidhar/view/7/2831</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהושע גלוברמן</persName>

</head>
         <div><p> נולד בכ"ד שבט תרס''ה (1905) בעיירה קאלינקוביצ'י מחוז רצ'יצה, פלך מינסק (רוסיה הלבנה).

 לאביו <persName>שלמה</persName> (ת"ח ועסקן צבורי רב-פעלים) ולאמו <persName>אסתר.</persName>

 למד תורה ב"חדרים" ולימודי חול מפי מורים פרטיים בבית.

 כשיסד אביו בשנת תרע"א, יחד עם הסופר<persName> יוסף</persName> <persName>חיים דורוז'קה,</persName> בית-ספר שלימדו בו "עברית בעברית", המשיך ללמוד בו והיה מתלמידיו המצטיינים. אחר-כך התחיל להשתלם בקורסים למורים בגרודנה, ששימשו גם מקום להשכלה תיכונית ליהודים בעקיפת המחסום של "נומרוס קלאוזוס" (שהמשטר הצארי קבע באחוזים מסוימים, שלמעלה מהם אין לקבל יהודים לגימנסיה ממלכתית). משבטלו ההגבלות הצאריות אחרי מהפכת מרס 1917 (במשטר-קרנסקי הליברלי), ואביו יסד בעיירה גימנסיה יהודית ברוסית (ובהקצבת שעות במספר ניכר לעברית וללימודי יהדות), נכנס <persName>יהושע</persName> ללמוד בה במחלקה החמישית ואחרי זמן מועט "הוקפץ" לששית, ותוך שקידה בלימודים היה פעיל גם ב"צעירי ציון". בתקופת


 מלחמת האזרחים, כשלא היה שלטון יציב באזור ויהודי העיירה היו בסכנת פרעות, הצטרף <persName>יהושע,</persName> אז נער כבן 15, להגנה העצמית היהודית ומילא את תפקידיו בכל הכושר והאחריות כאחד המבוגרים. משנתיצב השלטון הקומוניסטי נדחקה המגמה הלאומית מהגימנסיה, <persName>ויהושע</persName> ארגן קבוצת תלמידים לספורט, לשם המשכת הפעילות הציונית תחת מסוה זה במחתרת. בחגיגה בבית-הספר הפתיע את הקהל בהישגי ספורט נאים שלו ושל קבוצתו, אך המורים והתלמידים הקומוניסטיים ראו בעין רעה מאד את פעילותו, באשר ידעו את מגמתה הנסתרת, - וזמן מועט לפני גמר המחלקה השמינית הוצא מהגימנסיה "באשמת ציונות".

 מנותק מהקאריירה האינטלקטואלית פנה לעבודת כפיים, עבר לבוברויסק, ויחד עם כ-40 נערים יסד ביתספר למלאכה בשם "עמל'', באשר זאת היתה פעולה כשרה לכל הדעות - "להכשיר את הדור הצעיר להשתלבות במערכות העבודה של מדינת האכרים והפועלים", אלא שהתארגנות זו היתה בקשרי סתר עם המגמה הציונית של "פועלי ציון", ומשהחלה מושכת אליה מבטי עינים רעות גם בבוברויסק, עבר עם כל קבוצתו ללנינגראד ושם המשיכו בפעולת ההשתלמות במלאכה במסגרת "החלוץ", שעדיין היה לו עוד "הכשר" רשמי בתור תנועה עמלנית. כשנגש השלטון, במדה מרובה בהשפעת מרשיעי ברית שב"ייבסקציה", לחסל את תנועת החלוץ כ"שריד מתחפש של הריאקציה הציונית", נאסר . <persName>יהושע</persName> עם סגנו בסוף 1924 והחבורה פוזרה, והרוב הגדול של חבריה נכנס למפלגה הקומוניסטית ויתרם התפזרו.<persName> יהושע</persName> נדון לשילוח לסיביר לשלש שנים והועבר לכלא ביארוסלאבל, להמתין שם עד שתתאסף כדי שיירה של נדונים, באשר אין השלטון יכול לבזבז משמר-ליווי לאדם אחד לדרך ארוכה כל-כך. בינתים השתדל אביו באמצעות <persName>פאשקובה</persName> אשת הסופר <persName>מכסים גורקי,</persName> שישחררו אותו בתור "מוחלף" על מנת שיעזוב לנצח את אדמת ברית המועצות ויעלה לארץישראל, וכשהסכימו השלטונות לכך טילגרפה <persName>פאשקובה</persName> ליארוסלאבל, ומשם העלוהו השלטונות לרכבת על מנת שיסע ישר לאודיסה, בלא להתעכב בדרך, וכך עבר את עיר הולדתו בלא להפרד מהוריו, ורק מהאניה שהפליגה

 מנמל אודיסה ניתן לו להודיעם טלגרפית, שכבר יצא לדרך (אחרי כשנה הורשו גם הוריו לבוא בעקבותיו).

 כשהגיע ארצה ב-1925 עבד זמן מועט בפלוגת עין טבעון שבעמק יזרעאל, ואח''כ הצטרף לפלוגת החוצבים של עין-חרוד בירושלים, באותה תקופה החזיק קיבוץ עין-חרוד במקומות שונים בארץ פלוגות לעבודות-חוץ, ומשעבר המשבר החברתי על "גדוד העבודה" שבשכונת רטיסבון ושוב כלתה יד עברית מעבודת החציבה, באה פלוגת עין חרוד להמשיך בכיבוש עבודות האבן. הפלוגה השתכנה בכפר הערבי בית-צפאפה ופתחה שם מחצבה בשם "עמוס" מטעם חברת "סלע". כאן חי ועבד<persName> יהושע</persName> עם חבריו בתנאים חלוציים, שפירושם בימים ההם היה מחסור במזון, בהלבשה ובהנעלה ובכל יתר צרכי האדם התרבותי, אבל תוך הכרת יעוד שב"כיבוש", היינו כיבוש מקום במולדת למדרך כף-רגל ישראלי בכח עבודת ידי ישראל.

 בעבודה במחצבה נפגע בתאונה ונשברו שתי צלעותיו. אחרי הריפוי נשלח להחלמה בקיבוץ יגור ואחרי שהבריא נשאר כחבר במשק, נכנס לענף הפלחה והמכונאות ונעשה טרקטוריסט מומחה, וכן למד ביסודיות את יתר עניני הפלחה וחיפש דרכי שכלול בעבודה. עיבד חומר רב בשביל ספר הפלחה, שעלה בדעת אחד החברים להכינו לתועלת הרבים. השתתף בקורס לבירור שאלות ושיטות של זיבול ונעשה מומחה גם בעבודה זו.

 השתתף כמובן גם בשמירה וב"הגנה" וב-1931 השתתף כחניך בקורס הארצי הראשון של ההגנה שנערך ב"נשר", ובו התחילה דרכו כמדריך ומפקד. למד את תורת "הפירוק וההרכבה" על כל דקדוקיה וגילה כשרון צבאי מקורי וחוש טבעי להתמצאות נכונה ביחסי כוחות.

 ב-1932, אחרי רצח השלשה ליד יגור, נתמנה לאחראי על הגנת המשק. באותה שנה השתתף בקורס הארצי השני בכפר-ויתקין למרכזי-גושים ולמפקדים ותיקים, והפעם כבר לא כחניך בלבד אלא אף כמדריך בתירגולשדה (ת"ש). הצטיין בגילוי מחשבה עצמית ויזמה, בשקידה בלימוד החומר והסביר את תורתו בדבר הצורך ביצירת שיטה צבאית מקורית, מותאמת במיוחד לתנאים שלנו.

 אחר-כך נתנסה בתפקיד אחראי הרבה יותר, כשהוטל עליו הפיקוד על כל רצועת החוף מעתלית ועד מבואות תל-אביב, ותפקיד זה דרש גם כושר ארגוני ומינהלי יחד עם הכושר להטיל מרות על פקודיו. והנה הוכיח, שמרותו של המפקד אינה תלויה בגינוני-קצונה, שכן לא עסק בכגון אלה, באשר נהג רישול בהליכותיו ויחסי חבירות פשוטה עם פקודיו, ואת הציות השיג אצלם לא בהטלת מרות בשם הסמכות העליונה, ואף לא בהטפה לשיכנוע מכוון, אלא בעצם אופן מילוי התפקיד והמופת האישי, שמהם עמדו פקודיו על העובדה, שהחבר הזה אמנם "אינו אלא חבר" ואינו תובע לעצמו שום גינוני עליונות שבדרגה צבאית, אך חבר זה הוא האחראי להם, כעין אב ומורה וידיד כאחד ובמשימות שהוטלו עליהם טוב לציית לו ולפעול לפי עצותיו הנכונות, ואף אם הן קרויות "פקודות".


 כשהחלו ההתקפות הערביות על הישוב (19.4.1936), הזכורות בשם "מאורעות תרצ"ו-תרצ"ט", והוא אז בעבודה בשדה, בהיות קציר החציר בעצם תקפו, בא שליח והודיעו שעליו לנטוש מיד את העבודה ולהתיצב במפקדת המחוז, ומאז הוצא לחלוטין ממעמד חקלאי חבר-משק, שגם מקודם הופסק זמנית מפעם לפעם לרגל תפקידים בשרות ההגנה'', וגויס לשרות קבע בצבא ישראל שבמחתרת. בראשונה הוטל עליו לארגן את מערבת ההגנה בכל הגוש, והוא ביצע שינויים רדיקליים במערכות ההגנה בישובי הסביבה, ואח''כ נשלח לבקר, ליעץ ולהדריך גם בגושים אחרים. עם התפתחות מצב המלחמה בין שני העמים נתמנה למפקד חי"ש בצפון הארץ ואח"כ בארץ כולה. היה מהמעטים שהקדימו להבין את הצורך בגיוס כל הכוח שלנו להגנת עצמנו, ובשורה ראשונה לתת הכשרה קרבית למחצית השניה של הישוב, לנשים. ניהל שיחות עם מועצת הפועלות, עם מזכירויות הקיבוצים והצליח להרחיב את ממדי האימון הצבאי של החברות ואף אירגן קורסים ארציים לחברות בפיקודו. אח"כ התמסר להכשרתו הטרום-צבאית של הנוער ונתמנה מטעם הפיקוד העליון של ההגנה על החינוך הגופני המורחב (חג''מ) ולמפקד יחידות הנוער, הרצה על משימה זו בכינוס מורים שנערך בכפר אביחיל מטעם פיקוד ההגנה, ארגן קורסים אזוריים ויצר קאדרים של מפקדים בשביל גדנ"ע-לעתיד, וכן בתי-ספר למפקדי ישובים, ותמיד היה רגיל לומר, שכל ישוב הוא גבול ואין לדעת היכן תהא חזית והיכן יהיה עורף. כמו כן שקד על הכנת ספרות צבאית מקצועית בעברית, מקורית ברובה, החל מהחוברות הדקות והמגששות "תרגילי קרב אלמנטריים" ו"הרובה", עד "הפלוגה בקרב" ו"הנשק הכבד". מקצתם כתב בעצמו ויתרם כתבו עוזריו, אבל על הכל היה טבוע חותם רוחו והשפעתו.

 באותן שנים סוערות תרם את חלקו גם לעבודה המעשית בניהול קרבות בפועל נגד כנופיות הערבים, בהם פיקד בעוז ובקור-רוח על תלמידיו-חבריו, תחילה בסביבת רמת יוחנן, שהכנופיות חשבו אותה ל"נחלה" מופקרת להם, ורק המהלומות שהנחיתו להם כוחותינו בפיקודו של <persName>יהושע</persName> לימדום לנהוג ביתר "דרך-ארץ" וזהירות, ואחר-כך כמפקד המקום בחניתה בראשיתה הוכיח לערבים, כי אין היהודים נרתעים מהתישב ומהתבסס אף בנקודה מרוחקת כזו, על גבול הארץ ממש, ואחרי כמה תשובות-אש אמיצות למדו לדעת, שהיהודים חושבים בכל הרצינות להחזיק מעמד אפילו כאן.

 גם בשנות מלחמת העולם היו ידיו מלאות עבודה כראש לשכת ההדרכה שליד המטה הכללי וביצע עבודת תיכנון רבה ומגוונת, הדרכה מקצועית והכשרת מפקדים, ועוד. שימש זמן מה כמפקד בגליל התיכון (1942) ואח"כ כמפקד מחוז תל-אביב. כן הגדיל לעשות בניהול המאבק נגד הבריטים בשנים האחרונות של מלחמת העולם ואחריה, ותוך עבודת הדרכה והובלת נשק (כמפקד אסור לו להסתכן במעשים שבגללם עלול ליפול בידי השלטונות, אך במקרים מסוכנים ביותר לא נתנתו "רוחהספורט" להטיל את הסיכון על אחרים) קרו מקרים,

 שלמרות הזהירות והשמירה הופתע עם אנשיו על-ידי התקרבות אנשי צבא בריטיים או משמרות בריטיים בדרך, אך התמצא במהרה ובהברקה גאונית המציא את המוצא מהסבך.

 בתקופת ה"מרי" (המאבק של כוחות ההגנה נגד הבריטים) אירגן כמה וכמה מיבצעים נועזים ויעילים, כגון "ליל וינגייט" בתל-אביב, קליטת מעפילים בחוף הים ופגיעות במיתקנים צבאיים של הבריטיים. ביחוד הגדיל לעשות בארגון ההמונים לפעולות התנגדות גלויה, שכן לדעתו אין די במעשי גבורה ומסירות-נפש של יחידים לערעור מעמדו של השלטון המדכא, אלא נחוצה התנגדות ההמונים, שיתיצבו בגלוי אף נגד טנקים ומשוריינים. הוטל עליו לעבד תכניות להתנגדות כזו, והוא עשה את שלו במיטב היכולת והמסירות. לא כל התכניות הגיעו לידי ביצוע, אך באחדות מהן נראה הוא ונראתה פעולתו. לפי תכניתו אורגנה הפעולה בשדות גבעת חיים, כשהצבא הבריטי שם מצור על הנקודה, כדי לחפש ולהחרים את נשק המגן, הוזעקו ובאו כאלפים איש מהסביבה, אזרחים בלתי-לוחמים, להגן בגופם על המקום, התיצבו מול טנקים ונשק כבד, לא נרתעו מפני איומי המפקד הבריטי לפתוח באש, לא נסוגו אף כשפתחו עליהם ביריות, באותו הזמן הקיפו הבריטים גם את רמת הכובש במטרה דומה, והנה הופיע<persName> יהושע</persName> גם שם, עזר לארגן את העמידה הנאותה ולהפר את המזימה השטנית. בערב ביקר את הפצועים בבית החולים בילינסון ועודד אותם באמרו: "אין דבר - אתם תחלימו במהרה והישוב גאה על עמידתכם'', ובחצות הלילה כבר היה בגבעת חיים, בודק את סידורי ההגנה. גם מיבצע כיבוש-חזרה של ביריה ליד צפת בכח הנוער מול החיילים הבריטיים המזוינים נערך לפי תכניתו.

 בסתיו 1947, כשהתקרבה ההכרעה בעצרת האו"ם ובגליל העליון כבר החלו פעולות ההתקפה של "צבא ההצלה" הערבי בפיקודו של <persName>קאוקג'י</persName> ושל כנופיות מקומיות ומסתננים סורים ועיראקיים, נשלח<persName> יהושע</persName> שמה ואירגן את עמידת כוחותינו על המשמר בנקודות הספר. כשחזר משם עמדה המפקדה הראשית למנותו למפקד חטיבת הצבא שהחלה להתארגן בתל-אביב. והנה הגיעו למטה הכללי, ידיעות על מצב חמור מאד בירושלים, שהחמיר במיוחד משהחלו הקרבות אחרי הכרעת האו"ם ב-29 בנובמבר בעד יסוד מדינה יהודית. הוא נשלח לירושלים לבדוק את המצב וליעץ בדבר ארגון הגנת העיר. כשגמר למלא את שליחותו חזר במכונית פרטית לתל-אביב. בעברו ליד לאטרון ירו בו שלשה ערבים מזוינים שחסמו את הדרך, ושם נפל ביום כ''ה כסלו תש"ח (8.12.47) והובא לקבורה במשק יגור.

 נשארו אחריו אשתו <persName>בריינה</persName> בת <persName>מאיר טרקל.</persName>

 בנותיו; <persName>אילנה, לאה.</persName>

 בשנת תש"ט הוציאו הקיבוץ המאוחד ומשק יגור קובץ לזכרו, בשם "יהושע גלוברמן", בו נאספו פרקים מתולדותיו, קטעים מיומנו, הרצאות והצעות בעניני הגנה וכו'.


 בפקודת המטכ"ל 82 נספח מספר 1 מיום 3.1.1950 נקבעה לו דרגת אלוף (מספר צבאי 170023) בצבא ההגנה לישראל.

</p></div>
         <div type="bibliogrphy">
            <listBibl>
<bibl>Volume: #7 ,Page: 2827 ,URL: http://www.tidhar.tourolib.org/tidhar/view/7/2827</bibl><bibl>Volume: #7 ,Page: 2828 ,URL: http://www.tidhar.tourolib.org/tidhar/view/7/2828</bibl>
<bibl>Volume: #7 ,Page: 2829 ,URL: http://www.tidhar.tourolib.org/tidhar/view/7/2829</bibl>
<bibl>Volume: #7 ,Page: 2830 ,URL: http://www.tidhar.tourolib.org/tidhar/view/7/2830</bibl>
<bibl>Volume: #7 ,Page: 2831 ,URL: http://www.tidhar.tourolib.org/tidhar/view/7/2831</bibl>
            </listBibl>
         </div>
      </body>
  </text>
</TEI>
