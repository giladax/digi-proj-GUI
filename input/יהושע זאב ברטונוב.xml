<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1355 ,URL: http://www.tidhar.tourolib.org/tidhar/view/3/1355</bibl><bibl>Volume: #3 ,Page: 1356 ,URL: http://www.tidhar.tourolib.org/tidhar/view/3/1356</bibl>
<bibl>Volume: #3 ,Page: 1357 ,URL: http://www.tidhar.tourolib.org/tidhar/view/3/1357</bibl>
<bibl>Volume: #3 ,Page: 1358 ,URL: http://www.tidhar.tourolib.org/tidhar/view/3/1358</bibl>
<bibl>Volume: #3 ,Page: 1359 ,URL: http://www.tidhar.tourolib.org/tidhar/view/3/1359</bibl>
<bibl>Volume: #3 ,Page: 1360 ,URL: http://www.tidhar.tourolib.org/tidhar/view/3/1360</bibl>
<bibl>Volume: #3 ,Page: 1361 ,URL: http://www.tidhar.tourolib.org/tidhar/view/3/1361</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהושע זאב ברטונוב</persName>

</head>
         <div><p> נולד בוילנה, י"ב ניסן תרל"ט (1879) לאביו דב <persName>יהודה</persName> בן<persName> תנחום בירטון </persName> (כורך ספרים בוילנה) ולאמו <persName>פרומה</persName> (כורכת ספרים גם היא), בת החזן<persName> יהושע-זאב</persName> <persName>זאקון </persName> בוילנה.

 בשנות ילדותו הראשונות, עד גיל שמונה, למד ב"חדר" ואח"כ ב"תלמוד תורה" המפורסם בוילנה (הלימודים ברוסית). נהג ללכת לשמוע "מגידים". ואת לבו לקחו הניגונים שלהם. בבית היה מנסה לחזור עליהם בהביאו את שומעיו לידי דמעות. בתלמוד תורה, שהצטיין במוריו הטובים, הכירו בכשרונו שני מורים, <persName>זאראצקי</persName> (משחק מקצועי למחצה ובעל דיקציה

 נאה) <persName>ואקים ריביסמן</persName> (אחיו של סופר רוסי ומחנך ידוע), והם שנתנו לו את ההזדמנויות הראשונות להצטיין באמנותו. זמן קצר למד בבית-ספר למלאכה, ואח"כ התחיל להתכונן להיות מורה. התפרנס משיעורים פרטיים ומעבודה כלבלר ופקיד וכו'. שימש גם מורה בבתי-אמידים. בשיעוריו הפרטיים נהג לאסף את

 תלמידיו, מושיבם בחצי-עיגול ומשחק לפניהם מתוך דיוק של תנועה וקול.

 הנטיה לבמה היתה נחלתם המשותפת של שני <persName>האחים בירטון</persName> . אחיו, <persName>חיים שלמה בירטון</persName> ז"ל (שחקן <persName>מוכשר</persName> , שמת בדמי ימיו, ב-1913), הקדים להיות משחק ממנו (בתיאטרון העירוני בוילנה) ועזר לו בצעדיו הראשונים לקראת התיאטרון. בן עשרים עמד בראשונה על במה ממש, אמנם כחובב (בתפקיד "הדוב" מאת צ'בוב). משחק פרופסיונלי נעשה בשנת 1902/3. אז התחיל למלא תפקידים שונים בלהקה של<persName> מרקובסקי</persName> בתיאטרון הוילנאי של <persName>סמאז'יניויף</persName> (הופעתו הראשונה אתם בתפקיד שפיגלברג ב"שודדים" של שילר). ב'1903 קיבל הזמנה ללהקה של אופיריטה רוסית, שם הופיע אפילו כפזמונאי. אחרי זה נספח ללהקה נודדת. מינסק היתה העיר הראשונה בסיבוב. כשנה היה נודד כך ועובר מעיר לעיר ומלהקה ללהקה. בשנת 1905 התחילה העבודה המקצועית הקבועה שלו בתיאטרון העירוני בוילנה. אחרי-זה הוא חוזר ויוצא עם להקות שונות בסיבובים לערי-השדה ושמו מתפרסם בין אגודות המשחקים ובתיאטרונים של ערי השדה והבירות.

 במשך שבע שנים שיחק אך ורק בשפה הרוסית, במחזות קלאסיים ומודארניים. מילא תפקידים כגון <persName>יאגו</persName> (אוטילו, מאת שקספיר), <persName>הליצן</persName> (ליר המלך),<persName> פו</persName> <persName>לוניוס </persName> (המלט),<persName> שד-היער</persName> (הפעמון השקוע מאת האופטי מן),<persName> ארקשקה </persName> (היער מאת אוסטרובסקי), <persName>דה סילוה ורבי</persName> <persName>עקיבא </persName> (אוריאל אקוסטה מאת גוצקוב), ורבים אחרים. באותו פרק-זמן יסד גם בערים שונות כמה אגודותחובבים וסטודיות לתיאטרון היהודי. בין תלמידיו נמנים חברי "הלהקה הוילנאית" עלמית ואזרה, וכן גריגורי כמארה מהתיאטרון האמנותי המוסקבאי.

 בשנת 1911, בהיותו בטיפליס, חל מפנה בחייו הבמתיים. צריך היה להיפרד מעל להקתו שהוזמנה לשחק במקום שם לא היה ליהודים זכות-מושב והציעה לו להתנצר... אז עבר זמנית אל הבמה היהודית. נעשה רג'יסור ושחקן בתיאטרון האידי בטיפליס. שב הכיר את חברתו בחיים, רעיתו<persName> מרים</persName> בת<persName> יוסף </persName> (מריה אוסיפובנה)<persName> קלאצ'קין</persName> מאורשה, שחקנית בתיאטרון ההוא. מכאן המשיך לשחק רוסית ואידיש לסירוגין, הוא ורעיתו. באותה שנה הגיעו לאודיסה והצטרפו ללהקתו הנודדת של השחקן הרוסי הנודע <persName>אורלניאב</persName> . בהצגת "החטא וענשו" שיחק <persName>אורלניאב</persName> את<persName> רסקולויקוב, יהושע</persName> <persName>ברטונוב</persName> - את השיכור <persName>מרמלדוב </persName> ואת החוקר-דין פורפירי,<persName> ומרים ברטונוב </persName> - את סוניה.

 ב-1912 התגלגל לביאליסטוק. שם הכיר את<persName> נחום</persName> <persName>צמח </persName> (מייסד "הבימה" בעתיד) שעסק בהוראה עברית וחלם את חלום התיאטרון העברי. <persName>ברטונוב</persName> חזר אז אחרי מורה טוב שילמדו עברית חיה והציע לצמח חילופי-גומלין: שיעור בעברית בשכר שיעור באמנותהתיאטרון. שניהם באו ע"י כך לטפל ביצירת סטודיה עברית וקשרו זאת ברעיון להציג הצגה עברית בזמן הקונגרס הציוני ה-11 בוינה. ברטונוב היה במאי ההצגה הזאת, של "הבימה" הראשונה ("הנודד הנצחי", מאת


 אוסיפ דימוב, ב- 19.8.1913), וגם השתתף בה כשחקן. אותה קבוצה הציגה אחרי הקונגרס גם בורשה ובוילנה ובכמה ערים אחרות. בורשה לכבוד פתיחת האולם של "חובבי שפת עבר" הוצג "מזל טוב" לשלוםעליכם בבימויו של ברטונוב ובהשתתפותו בתפקידו של ר' אלתר.

 אך עוד שבע שנות נדודים נועדו לו. נאלץ לחזור אל הבמה הרוסית. שוב נספח לכמה להקות נודדות. עד שהגיעו שנות המלחמה והמהפכה. אותה שעה שהה באודיסה הקומיסאר הסובאטי, שנתמנה על כל התיאטרונים בעיר, הזמין אותו לארגן את התיאטרון היהודיממלכתי (הזמנה דומה לזו קיבל קודם לכן גם בוילנה). הציג שם את "המלך" ליושקביץ, ועוד. בתיאטרון ביקר לונאטשארסקי, שר ההשכלה, ושיבח אותו על הישגיו. אחדי שזכה להיות המנהל הכללי למחלקת האמנות והתיאטרונים באודיסה, קיבל הזמנה לארגן תיאטרון צבאי על יד החזית. משם הגיע למינסק והועמד בראש תיאטרון יהודי-ממלכתי (1920). ב-1921 עבר למוסקבה, אל התיאטרון היהודי על שמו של <persName>שלום עליכם</persName> , שם שיחק בהצלחה את "טוביה החולב". וב-1922 עבר ל"הבימה",שכבר יצאו לה מוניטין במוסקבה והיא עומדת כבר בעבודתה אחרי "הדיבוק". תפקידו הראשון ב"הבימה": הגיבן ב"דיבוק",

 ברטונוב, זקן המשחקים ב"הבימה, דרכו אליה שונה איפוא מדרכם של חבריו ; הוא הגיע אליה כאיש המקצוע התיאטרוני מנעוריו. הקדים להיות מחלוציה, אנשי "הבימה" הראשונה, הנסיונות, ונספח אחרי גלגולים ונדודים אל "הבימה" השניה, הקיימת. מני אז מזדהים חייו האמנותיים עם חיי "הבימה". אתה יצא מרוסיה והשתקע בארץ והשתתף בכל הסיבובים העולמיים שלה.

 תפקידיו ב"הבימה": המשולח - "הדיבוק" ; טוביה - "טוביה החולב"; החלפן - "האוצר"; סנדריל "מסעות בנימין השלישי" ; יואב -- "כתר דוד"; טרטיוף - "טרטיוף" ; חוקר דין פורפירי - "החטא וענשו"; שר העיר - "רוויזור"; תרמנס - "פדרה" ; הרועה - "אידיפוס"; פרופיסור יונק - "אבות ובנים" : פרופיסור סיבולה - "בגרות"; הסבא "כבלים"; פירס - "גן הדובדבנים"; פיאטאק "אותו ואת בנו"; טדיאוש - "הגולם"; גבריאל "בני המיניסטר"; ד"ר הרוסטר - "הלהבה הקדושה"; הופרט סיגליוס - "המגפה הלבנה": דודוקין "על חטא שלא חטאו"; גריון - "היהודי הנצחי" ; חייט זוטא - "קדוש השם"; הפליט - "הבשורה"; דניאל - "אנשים"; ווייסנזה - "היהודי זיס": אמיל זולא - "דריפוס"; די-סנטוס - "אוריאל ד'אקוסטא"; הרופא דיאפוארוס - "החולה המדומה": התלין "חלום הגולם"; הכומר - "גלוריוס''; סטרטן "המבול"; לורד ולום -- "המשרת והלורד"; תומסון - "מעבר לגבול"; האיכר - "זאבים"; לובלסקי "החשבון האחרון": הקורא ופיבקה - "יום הששי

 הקצר" ; גרוינם - "כתריאלים"; אגידיל - "ראובני"; אסטבן - "האנוסים" ; הנביא - "רחב".

 ביים ב"הבימה" ששה מחזות: "טרטיוף" (1932), "בנות הנפח" (1940), "על חטא שלא חטאו" (1941), "שדוכים" (1945), "הבשורה" (1946), "במטבח" (1947).

 הופעתו כקריין קובעת ברכה לעצמה. קריאתו מקיפה את שלל היצירה העברית, מן האפוס והחזון של התנ"ך עד להומורסקה הקלה ולשיר האקטואלי. אל נכסי צאן ברזל של הראפארטואר הקרייני שלו שייכים גם פניני ספרות אידיש, בפרט - משיחות שלום עליכם.

 בשנים האחרונות התבלט גם ברטונוב הנואם (כנושא דבר "הבימה" בפומבי, בארץ ובחוץ לארץ), בשעה שהסופר בעל הזכרונות העשירים, דברי הגות ושיטת לימוד, עדיין נחבא אל הכלים. גם אל תפקיד ההוראה, אליו שאף בעלומיו, הגיע - כמורה את מקצועו, ובפרט את הקריאה האמנותית, הן בקורסים למורים ומדריכים והן בהרצאות בפני חניכי הבמה כמורה בבית הספר הדרמטי של "הבימה". הנו גם המורה הראשי של בתו, הרקדנית <persName>דבורה ברטונוב</persName> , ושל בנו, הקריין <persName>שלמה ברטונוב</persName> .

 בשנת תרצ"ט חגג הישוב את יובלו הששים והביע רגשי הוקרה והערכה לפעלו. הופיעו מאמרים עליו בכל העתונות, ו"הבימה" הקדישה לכבודו נשף מיוחד. בספר היובל של "הבימה" נכלל גם פרק דרכו אל התיאטרון העברי, כתוב בידי ג. חנוך.

 צאצאיו: <persName>דבורה</persName> (רקדנית מימיקונית), אשת <persName>עמנואל</persName> <persName>בן-גריון</persName> (בנו של הסופר מיכה יוסף ברדיצבסקי); <persName>שלמה</persName> (קריין התנ"ך ב"קול ישראל").

</p></div>
         <div type="bibliogrphy">
            <listBibl>
<bibl>Volume: #3 ,Page: 1355 ,URL: http://www.tidhar.tourolib.org/tidhar/view/3/1355</bibl><bibl>Volume: #3 ,Page: 1356 ,URL: http://www.tidhar.tourolib.org/tidhar/view/3/1356</bibl>
<bibl>Volume: #3 ,Page: 1357 ,URL: http://www.tidhar.tourolib.org/tidhar/view/3/1357</bibl>
<bibl>Volume: #3 ,Page: 1358 ,URL: http://www.tidhar.tourolib.org/tidhar/view/3/1358</bibl>
<bibl>Volume: #3 ,Page: 1359 ,URL: http://www.tidhar.tourolib.org/tidhar/view/3/1359</bibl>
<bibl>Volume: #3 ,Page: 1360 ,URL: http://www.tidhar.tourolib.org/tidhar/view/3/1360</bibl>
<bibl>Volume: #3 ,Page: 1361 ,URL: http://www.tidhar.tourolib.org/tidhar/view/3/1361</bibl>
            </listBibl>
         </div>
      </body>
  </text>
</TEI>
