<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1440 ,URL: http://www.tidhar.tourolib.org/tidhar/view/3/1440</bibl><bibl>Volume: #3 ,Page: 1441 ,URL: http://www.tidhar.tourolib.org/tidhar/view/3/1441</bibl>
<bibl>Volume: #3 ,Page: 1442 ,URL: http://www.tidhar.tourolib.org/tidhar/view/3/1442</bibl>
<bibl>Volume: #3 ,Page: 1443 ,URL: http://www.tidhar.tourolib.org/tidhar/view/3/1443</bibl>
<bibl>Volume: #3 ,Page: 1444 ,URL: http://www.tidhar.tourolib.org/tidhar/view/3/1444</bibl>
<bibl>Volume: #3 ,Page: 1445 ,URL: http://www.tidhar.tourolib.org/tidhar/view/3/1445</bibl>
<bibl>Volume: #3 ,Page: 1446 ,URL: http://www.tidhar.tourolib.org/tidhar/view/3/1446</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהושע חנא רבניצקי</persName>

</head>
         <div><p> נולד באודיסה, רוסיה, י"ד אלול תרי"ט (1859), לאביו<persName> חיים</persName> , ממשפחה עניה. למד בחדרים, ובו בזמן התחיל ללמוד את השפה הרוסית מתוך המודעות המודבקות על לוחות הפרסום בעיר. אח"כ למד בישיבת-אודיסה המודרנית (שד"ר י. קלויזנר היה אחד ממוריה), בה למדו חוץ מתלמוד גפ רוסית והשכלה כללית. בן 14 המשיך ללמוד בבית-המדרש ברחוב פושקין באודיסה והתחיל ללמוד מעצמו את השפה הגרמנית מתוך קריאה בכתבי שילר.

 בשנת תרל"ז נשא לאשה את<persName> טויבה </persName> בת<persName> יעקב</persName> <persName>שלמה שיחס</persName> מהעיירה מאיאקי הסמוכה לאודיסה, ושם המשיך להשתלם בשפות רוסית, צרפתית, אנגלית, וגרמנית ובספרותן.

 בתרל"ט החל לכתוב ב"הקול" של רודקינזון וב"המליץ" מאמרים פובליציסטיים בסגנון עברי מנופה, בעיקר למען חיבת ציון ותחיה לאומית, ורשימות בקורת ספרותית, בעיקר נגד ספרות-השוק הירודה ונגד הבטלנות שבספרות - בחתימה שמו או בכינויים ; רב קצין, בק"י, י. ירחי, א. ירחי, ר. בת-קול, ראובן כ"ץ, י. ירחינאי, מידד, צפנת פענח, ברק בן צפור, שופר ועוד. על נושאים אלה כתב גם באידית ב"דער יודישער פאלקסבלאט". במשך זמן-מה כתב פיליטונים של בקורת ספרותית ב"המליץ" בשותפות עם <persName>שלום עליכם </persName> בשם "קבורת סופרים" ובחתימה משותפת "אלדד ומידד" (אלדד - היה שלום עליכם, והוא - מידד).

 הצטרף בין הראשונים לתנועה התחיה הרוחנית מיסודו של <persName>אחד העם</persName> , השתתף ביסוד "בני משה" והיה יו"ר לשכתם באודיסה.

 בתרמ"ז החל לעסוק בהוראה עברית, חיבר והוציא ספר "מורה שפת עבר" להוראת הלשון בעברית

 ובתרגום רוסי, ואף בתקופות מאוחרות יותר חיבר והוציא ספרי לימוד וקריאה לילדים ולנוער, משלו ומשל מחברים אחרים, וכתב בבעיות חינוך (הספר "מכתבים לבת ישראל" ועוד).

 בתרנ"ב יסד את המאסף הספרותי "פרדס", שבישר את עלית הספרות העברית מביצת הבטלנות הקרתנית לרמה מקובלת בעולם. בו השתתפו טובי הסופרים, וביניהם "אחד העם", ובו פורסם שירו הראשון של <persName>ביאליק,</persName> "אל הצפור", ומאז נוצרה ביניהם ידידות. לכל ימיהם ושותפות בפעולות לטובת הספרות העברית,

 להזמנת אחד העם השתתף בקביעות בירחון "השלוח", כל ימי עריכתו בידי אחד העם, ברשימות ביבליוגרפיות קצרות בשם "ידיעות ספרותיות" וב

 מאמרים שונים, וזמן רב היה עורך בו את חלק הספרות היפה בעילום שם.

 להצעת אחד העם קיבל עליו ב-1899 את עריכת השבועון האידי "דער יוד", שעמד על רמה גבוהה וגם טובי הסופרים העבריים השתתפו בו, ואפילו אחד העם העביר על מדותיו למען כבוד האכסניה ופרסם בו את מאמרו היחיד שכתב באידית בכל ימי חייו בשם "ווער איז דער יוד" ?

 ב-1901 יסד יחד עם <persName>ביאליק וש. בן-ציון</persName> את הוצאת הספרים "מוריה", שבמשך 18 שנות קיומה הכניסה לספרותנו ממבחר היצירות. כינס וערך והוציא יחד עם ביאליק את "ספר האגדה" (במהדורה הראשונה בא שמו של רבניצקי בראש; אח"כ דרש, מתוך ענוותנות, להעביר את שמל למקום השני, בטענה שלפי סדר א"ב קודם ביאליק לרבניצקי), וכן חיברו והוציאו בשביל הילדים ליקוטים מקוצרים וערוכים של "סיפורי המקרא" (בזה השתתף גם ש. בן-ציון), "דברי נביאים", "דברי כתובים" ו"דברי אגדה".

 בשנות מלחמת-העולם הראשונה ומלחמת-האזרחים שבאה אחריה ברוסיה שקדו שני הידידים-השותפים על כינוס שירת ספרד, עריכתה, פירושה והכנתה לדפוס, ופרי עבודתם זו היו שבעה ספרים משירי ר' <persName>שלמה בן גבירול </persName> ושני ספרים משירי ר' <persName>משה אבן</persName> <persName>עזרא, שהופיעו</persName> לאחר זמן בהוצאת "דביר". באותה


 תקופה החלו שני הידידים-השותפים להכין ולהוציא (ביחד עם<persName> א. דרויאנוב</persName> ) את המאסף "רשומות" לפולקלור ולאתנוגרפיה, שיצאו ממנו ששה כרכים גדולים.

 בתרפ"א עלה ארצה עם משפחתו והתישב בתלאביב. אח"כ יצא ביאליק לברלין וחידש שם בתרפ"ב את הוצאת "מוריה" (בה הוצאו גם היצירות שהציל בהביאו אותן עמו בכתבי-יד מרוסיה), ורבניצקי היה המנהל הארצישראלי של ההוצאה, שכן גדל כאן השוק לספרות עברית וגם הסופרים החלו להתרכז בארץ. אחרי זמן קצר נסגרה "מוריה" ושני השותפים, ביחד עם ד"ר <persName>שמריהו לוין</persName> יסדו את הוצאת "דביר" בברלין, וב-1925 הועברה לתל-אביב, ורבניצקי השתתף בעבודתה ובניהולה כל ימיו, וכאן ממשיכה היא לפעול בכיוון שהתוו לה מיסדיה, ורבניצקי המשיך לכתוב, לערוך ולהגיה את ספרי "דביר", וגם אחרי שלקתה ראיתו לעת זקנה המשיך לעבוד עם סוף ימיו בעזרת בנו, שהיה לו לעינים. המשיך לפרסם בעתונים מאמרים ופרקי זכרונות, וחלק מהם הוציא בשני כרכים בשם "דור וסופריו".

 השתתף בחיים הצבוריים והספרותיים של דור אנשי הרוח שעלו מהגולה הרוסית (היה מתרחץ בים אף בחורף בחברת י. ל. גולדברג וד"ר מ. גליקסון, ואף שיחות-החולין שלהם בהזדמנויות אלה היו מוקדשות ברובן לעניני צבור וספרות). השתתף ביסוד אגודת "עונג שבת" ב"אהל שם" בת"א והיה חבר הועד שלה ואחרי פטירת ביאליק הסכים לרשת את מקומו כיו"ר ועדת התרבות של "אהל שם". היה חבר ועד הספריה העירונית "שער ציון" יו"ר ועד הספריה של "בית אחד העם" אחרי פטירת<persName> מ. דיזנגוף</persName> וחבר-כבוד בועד "בית ביאליק".

 בשעת מבוכה גילה אומץ אזרחי לשחות נגד הזרם. כשרגמו פועלים באבנים את בית העסקן<persName> ש. י.</persName> <persName>פבזנר </persName> בחיפה, בעקב פולמוס פוליטי-מעמדי, הגיב "דאר היום" בחריפות על השערוריה בסדרת מאמרים בשם "אנו מאשימים". המעשה עשה רושם קשה על יהודי אמריקה, וד"ר<persName> א. רופין,</persName> שחזר אז מאמריקה והרגיש שם בהלך הרוחות נגד ההנהגה, האחראית להתפרעות המצב בארץ, ביקש מרבניצקי להשפיע למען השתקת התגובות ב"דאר היום", וד"ר <persName>וייצמן</persName> אף דרש לתבוע את "דאר היום" למשפט. אז התיצב רבניצקי נגד הזרם הרשמי, ובחליפות-מכתבים בינו ובין <persName>ב. כצנלסון</persName> שפורסמה ב"דבר" ובן בתשובות בעל-פה הביע את דעתו, שלא את המוחים צריך להעמיד לדין, אלא את עושי המעשים המגונים, שכן אם לא תהיה תגובה מתאימה על מעשים כאלה, עתידים הם להרעיל את האוירה בארץ-ישראל.

 נפטר בתל-אביב, י"א אייר תש"ד (4.5.44) ונקבר בשדרת הסופרים בבית-העלמין הישן.

 בנו; <persName>אליהו.</persName>

</p></div>
         <div type="bibliogrphy">
            <listBibl>
<bibl>Volume: #3 ,Page: 1440 ,URL: http://www.tidhar.tourolib.org/tidhar/view/3/1440</bibl><bibl>Volume: #3 ,Page: 1441 ,URL: http://www.tidhar.tourolib.org/tidhar/view/3/1441</bibl>
<bibl>Volume: #3 ,Page: 1442 ,URL: http://www.tidhar.tourolib.org/tidhar/view/3/1442</bibl>
<bibl>Volume: #3 ,Page: 1443 ,URL: http://www.tidhar.tourolib.org/tidhar/view/3/1443</bibl>
<bibl>Volume: #3 ,Page: 1444 ,URL: http://www.tidhar.tourolib.org/tidhar/view/3/1444</bibl>
<bibl>Volume: #3 ,Page: 1445 ,URL: http://www.tidhar.tourolib.org/tidhar/view/3/1445</bibl>
<bibl>Volume: #3 ,Page: 1446 ,URL: http://www.tidhar.tourolib.org/tidhar/view/3/1446</bibl>
            </listBibl>
         </div>
      </body>
  </text>
</TEI>
