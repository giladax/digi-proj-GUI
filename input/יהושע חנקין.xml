<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 752 ,URL: http://www.tidhar.tourolib.org/tidhar/view/2/752</bibl><bibl>Volume: #2 ,Page: 753 ,URL: http://www.tidhar.tourolib.org/tidhar/view/2/753</bibl>
<bibl>Volume: #2 ,Page: 754 ,URL: http://www.tidhar.tourolib.org/tidhar/view/2/754</bibl>
<bibl>Volume: #2 ,Page: 755 ,URL: http://www.tidhar.tourolib.org/tidhar/view/2/755</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יהושע חנקין</persName>

</head>
         <div><p> נולד בקרמנצ'וג, פלך פולטבה (אוקראינה), כ"ז כסלו תרכ"ה (26.12.1864), לאביו <persName>יהודה ליב </persName> (בעל אחוזות ועוסק בחקלאות בדרום-רוסיה וממיסדי ראשון לציון), ולאמו<persName> שרה</persName> . למד ב"חדר", בבי"ס ובגימנסיה רוסית בקרמנצ'וג, ברדיאנסק וחרקוב וגמר שבע מחלקות. נמשך אחרי תנועת "נארודניה ווליה".

 הפרעות בדרום-רוסיה ב-1881/82 הפנו את מבטו ציונה, וכשעלה אביו ארצה בתרמ"ב והצטרף לעשרה הראשונים של מיסדי ראשון לציון, קיבל הוא את המפנה הזה בהתלהבות והתמסר לעבודת המשק, ולהתנגדות-הגבורה למתנפלים, שהשתתף בה בכל עת כאחד מטובי הלוחמים. אך הנה בא שעבוד חדש לשלטון העריצות של פקידי הבארון הנדיב<persName> בנימין</persName> <persName>רוטשילד</persName> , שאמנם הציל את המושבה מכשלון ותמך באכריה בשנות-בראשית הקשות, אך בית חנקין לא ביקש ולא קיבל שום תמיכות והתקיים בכוחות עצמו, ועל כן מובן, שר'<persName> יהודה ליב חנקין ויהושע </persName> בנו היו מראשי המורדים בשלטון הפקידות. מהם לא יכול הבארון לשלול את התמיכה ואף לא לגרשם מהמקום, כי הם לא הוכרחו לרשום את אדמתם על שמו. אך מאחר שהיה חשש כי בגלל התנגדותם ירגז הבארון ויסלק את ידו מכל ענין התמיכה בישוב, נעתרו לשידולי ראשי "חובבי ציון" מרוסיה, מכרו את אדמתם, ביתם ומשקם ועברו ב-1887 למושבת הביל"ויים גדרה. כאן


 נשא לאשה ב-1888 את ארוסתו<persName> אולגה </persName> (עלקה חיינה) בת<persName> מאיר בלקינד,</persName> ממשפחת ראשוני הביל"ויים, שאישיותה הגדולה מילאה תפקידים גדולים במפעל ההתנערות והתקומה הלאומית.

 תוך עבודתו החקלאית יצר לו יחסי ידידות עם הפלחים ובעלי-הקרקעות הערבים, למד לדעת את לשונם, מנהגיהם, נימוסיהם וסגנון דיבורם, ונוסף לו על אלה קסם אישי שהשפיע על מכריו הללו. בסגולותיו אלה החל להשתמש לשם רכישת קרקעות להרחבת ההתישבות העברית, ובשנת תר"ן הלך בעצת <persName>אהרן</persName> <persName>אייזנברג ויהודה גרזובסקי (גור)</persName> והתקשר לקניה גדולה (לפי מושגי הימים ההם) - 10.000 דונם מאדמת "דוראן, בו בזמן שרק בקושי השיג מאת מכר ערבי בהלואה את הכסף לדמי-קדימה. מכריו הרפו את ידיו באמרם שלא ימצא קונה לקרקע ויפסיד את הכסף שהשקיע, אך הוא האמין בעם ישראל ובקשריו עם ארץישראל, ואכן נמצאה חברת "מנוחה ונחלה" שקנתה את האדמה ויסדה עליה את המושבה <persName>רחובות.</persName> הצלחתו זו עודדה אותו למעשה נועז עוד יותר ובתרנ"א גאל בבת-אחת שטח בן 30.000 דונם, מכר את הקרקע לשליחי אגודות מתנחלים מריגה, מקובנה וממקומות אחרים, ועליו נוסדה המושבה <persName>חדרה.</persName>

 גירוש היהודים ממוסקבה בזמן ההוא נתן דחיפה ליהודים רבים ברוסיה לבקש את עתידם בארץ-ישראל, ואנשים רבים - בעלי-הון פרטיים ושליחי אגודות הציפו את הארץ בהתענינות לרכוש קרקעות. אז התמסר חנקין למעשה מדהים ממש בהעזתו: התקשר עם סורסוק אפנדי מבירות, שבאורח "פלא" היה בעל מאות אלפי דונמים קרקע בעמק יזרעאל ובמקומות אחרים בארץ (אף כי הוא ואבותיו לא עבדו מעולם את האדמה הזאת ולא קנוה בכספם), לקנות ממנו מאה ועשרים אלף דונם בעמק יזרעאל בגוש אחד בעשרים פרנק הדונם. ארמני אחד, שמאחריו עמדו סרסורים יהודים, הלעה את המחיר בחמשה פראנקים לדונם. לדרישת חנקין מסורסוק שיעמוד בדיבורו הסכים זה למכור לו 80 אלף דונם ליד חיפה ו-40 אלף דונם ליד טבריה במחיר המקורי. יהודים רבים מרוסיה התקשרו עם חנקין לקנות ממנו חלקים בקרקעות הללו והיה יכול לשלם לסורסוק את המחיר ולגמור את גאולת כל השטח. והנה השטינו עליו כמה אפנדים, שהוא זומם לקנות את כל הארץ ולמלאותה יהודים, והממשלה הטורקית פרסמה איסור על עלית יהודים מרוסיה ומרומניה לארץ, ובעקב הבהלה הגדולה שהגזירה עוררה בין היהודים חזרו בהם מהתקשרויותיהם עם חנקין, ולפיכך לא יכול לעמוד בהתחייבויותיו כלפי סורסוק, הקניה נתבטלה ודמי-הקדימה ששילם הלכו לאיבוד. במאמצים רבים שלו ושל אשתו, שעבדה כמילדת, שילם לקונים את דמי-הקדימה, לבל יסבלו הם נזק, ואת שאיפתו לגאולת העמק שמר לזמנים טובים יותר ולא ויתר עליה.

 באותו הזמן התקשר גם על גאולת עמק חפר בשביל מר<persName> דולניק,</persName> חובב-ציון מייקאטרינוסלאב שביקר בא

 רץ, ונתן מכספו דמי-קדימה בסכום גדול שהשיג בהלואה, גם כאן השתדלו סרסורים להכשילו, והוא נסע לרוסיה אל מר דולניק (למרות שלא היה ברצונו מעולם לצאת מהארץ) כדי לעוררו להזדרז בתשלום הכסף ולהציל את הקניה מביטול. מסעו היה לשוא, אך זיקתו אל השטח הזה נשארה וארבעים שנה כמעט גלגל עם המוכר ויורשיו ובעלי-חובות ובעלי-משכנתאות ויורשיהם עד כי סוף-סוף זכה בשנת תרפ"ט לגאול את השטח הזה בשביל הקה"ק ואח"כ לגאול שטח נוסף כדי להרחיב את תחומי ההתישבות העברית בעמק חפר.

 המעוף והמרץ של חנקין בגאולת קרקעות היו גדולים מדי לעומת ההילוך-בקטנות של העסקנים הותיקים והזקנים, וזמן רב היו מתיחסים בביטול אל האברך הצעיר המגדיל לעשות מהם, וביחוד הציקו לו הסרסורים שזממו לא פעם להכשילו משום ששלל מהם אפשרויות לרווחים לטובת עצמם בהצלחותיו לפעול לטובת הכלל. אך ברבות הימים, כשהתמחה בכל התחבולות והתכסיסים בהליכות המסובכות של רכישת קרקע במשטר הטורקי, בטיפול מתאים ומוצלח

 במוכרים, ביורשים, בשכנים, בפקידי-שלטון, נעשה הוא המומחה היחיד בגאולת קרקעות, שמוסדות וקונים פרטיים כאחד נזקקו לעזרתו.

 משחדלו "חובבי ציון" לעסוק בגאולת קרקעות עבד בשרות פקידות הבארון <persName>רוטשילד</persName> , ואח"כ בשרות פקידות חברת יק"א (משמסר הבארון לה את ניהול מפעל-ההתישבות שלו בארץ), והודות לעזרתו נרכשו הקרקעות שעליהם הוקמו בשטחים מרוכזים המושבות בגליל התחתון והעליון, ואף ביתר חלקי הארץ. והודות לקשריו עם הפקידות ואברי המושבות הישנות השפיע בהרבה למען החדרת העבודה העברית והשמירה העברית בראשית ימי "השומר". כן השתמש במקרים רבים בקשריו עם הפקידות הטורקית לעקוף את גזירת הקרקעות כדי לגמור העברת קרקעות בספרי האחוזה על שמות בעלים יהודים, ואף לעקוף את גזירת העליה ולעזור להכנסת עולים "בלתי חוקיים" לארץ. גם בהגנה על נקודות-ישוב חדשות ובודדות השתתף לא פעם אף בגופו.


 משהחלה ההסתדרות הציונית בעבודה מעשית בארץ עם יסוד המשרד הא"י והקרן הקימת החלה בגאולת קרקעות עבר לשרותם ורכש קרקעות בעמק הירדן, במרכז עמק יזרעאל, ועוד, בשביל הקה"ק ואף בשביל חברות וקונים פרטיים, באמצעות חברת הכשרת הישוב שנוסדה לשם כך כעסק בעל אופי לאומי. אולם הישגיו לא השביעו את רעבונו הגדול לקרקע. הוא ראה אפשרויות רבות לרכישת קרקעות וזכיונות (ים המלח, החולה), פנה במכתבים אל יק"א, אל הרצל (ואף בראיון אישי אצלו בוינה), לאוצר התישבות היהודים, ועוד, וזירזם לנצל כל הזדמנות ואפשרות בטרם יאחרו את המועד, - אך לא תמיד נמצאו ההבנה והאמצעים להגשמת רעיונותיו.

 עם יסוד "השומר" בשנת 1907 התקשר אליהם ועזר להם בהשפעתו על גיסו,<persName> אליהו קראוזה</persName> , מנהל חות סג'רה (כיום מנהל מקוה ישראל) לקבל את השמירה העברית המאורגנת הראשונה בא"י, וביחד אתם תיכן תכניות ליסוד מושבות קואופרטיביות על שטחי האדמה בגולן ובחורן מעבר לירדן.

 בשנת תרס"ט עלה בידו אחר סבל רב לקנות 10.000 דונם בעמק יזרעאל באדמת הכפר "פולה" שנוסדה עליה הנקודה הראשונה בעמק - מרחביה.

 הוא עמד לימין חברי "השומר" אחרי ההתנפלות על מרחביה ומאסר מגיניה ונהל את המשפט שנמשך כמעט שנה בין ערבי הכפר שונם (סולם) וביניהם עד שהצליח לכרות ברית שלום.

 אחרי שחרור גבורי מרחביה רכש את אדמת "תלעדש" הנקודה השניה בעמק.

 בשנים האחרונות שלפני מלחמת-העולם הראשונה, כשנראו הניצנים הראשונים של התישבות עירונית ונוסדו שכונות עבריות קטנות ליד חיפה (הרצליה) ויפו (תל-אביב), ראה בחזונו את ההתרחבות העתידה של הישוב העירוני העברי, והודות להזדרזותו בעוד מועד נגאלו בעזרת חברת הכשרת הישוב ואחרים שטחי-קרקע גדולים בסביבה שוממה ומרוחקת אז מהערים ומשכונותיהן העבריות החדשות, והודות לרכישותיו יכלה העיר תל-אביב להתרחב צפונה ומערבה לשטחים שהמיסדים הראשונים לא העיזו אף לחלום עליהם, וכן עזר בדרך זו להתרחבות חיפה העברית כלפי עמק זבולון ואף בכיוונים אחרים.

 בתרע"ד שוב נתעורר בו חלום העמק והמריצו לפעולה. אז התקשר לגאולת שטח גדול בעמק יזרעאל, והנה פרצה המלחמה והפסיקה את הפעולה הזאת ואח"כ, ב-1915, את עצם פעולתו בארץ. כשגילה השלטון הצבאי הטורקי בראשית המלחמה את איבתו לציונות ונדר לבערה מעל פני האדמה, פגע בראש וראשונה ביהושע חנקין, כ"אלמנט מסוכן ביותר לשלמותה ולריבונותה של הממלכה העותומנית", והמצביא העליון <persName>אחמד ג'מאל פחה</persName> הגלה אותו לאנאטוליה, ורעיתו נלוותה אליו מרצונה. כחודש ימים נסעו בלוית משמר צבאי דרך ארמניה המושמדת ובדרכים הרעועות והמלאות ערב-רב צבאי באסיה הקטנה, ובהשתדלותו של <persName>מורגנ</persName>

<persName>טוי</persName> , ציר ארצות הברית באיסטמבול, הומתק חומר-הדין במקצת, ובמקום להגלותם לאיזו עיירה נידחת הורשו לחכות לקץ המלחמה בעיר הבירה העתיקה ברוסה, לא רחוק מאיסטמבול, בפיקוח המשטרה.

 כשפורסמה בקיץ 1918 "ההכרזה הציונית" הידועה של ממשלות טורקיה וגרמניה (כמשקל-נגד ל"הצהרתבלפור" הבריטית, לשם רכישת אהדת היהודים בעולם, -וגם חנקין השפיע בכיוון זה בעצותיו למכריו בממשלה המרכזית), הורשו הוא ורעיתו לחזור ארצה כשלשה חדשים לפני סוף המלחמה. נסיעתם הביתה ארכה כמה שבועות וכשהגיעו לחדרה עבר שם אחרי ימים אחדים הצבא הטורקי המוכה והנסוג, ולפניהם נפתחה הדרך לתל-אביב. כאן הלך חנקין להתנדב לגדוד העברי, אך בגלל גילו לא נתקבל, - ובכן חזר למלאכתו הקודמת : לגאול קרקעות לקליטת בנים שבים לגבולם.

 התכניות המבוססות לקליטת 200 אלף עולים במהרה בהתישבות חקלאית ועירונית בעזרת בנק קרקעי ובנק להתישבות, שהציע לקבוצת-ברנדייס באמריקה ולחברת הכשרת הישוב לא נתקבלו, בגלל חוסר נכונות לספק במהרה את הסכומים העצומים הדרושים לכך. גם התקשרותו - בפעם השלישית - לגאולת שטח גדול בעמק יזרעאל נחשבה כנועזת ביותר בעיני ראשי ועד הצירים, אך הפעם ניצחו אמונתו ועקשנותו, והקה"ק נתנה את ידה ובספה וגאלה בעזרתו את עמק יזרעאל בשטח של 51.000 דונם : בגוש נהלל 20.000 דונם, בגוש נוריס 27.000 דונם שעליו נוסדו: עין-חרוד, תל-יוסף, גבע, בית-אלפא, חפצי-בה וכפר יחזקאל ו-4000 דונם מאדמת הכפר גינג'ר שעליו נוסד גניגר וזכה עבור קניה זו להקרא בשם "גואל העמק".

 בתרפ"ז פרסם תזכיר סודי בנוגע לגאולת הארץ וההתישבות עליה במשך 20 השנים הבאות ותכנית ליסוד אגודה א"י לנטיעות לשם יצירת רכוש לאומי, לפי תכנית לישב מיליון יהודים ורכישת 4 מיליון דונם אדמה במשך 10 שנים, להקים 10 ערים שמספר תושביהן 650.000 איש ו-200 מושבות חדשות שמספר תושביהן 200.000 איש.

 מאז המשיך לעבוד בשרות הקה"ק וחברת הכשרת הישוב (שמשנת 1932 היה מנהלה) בגאולת קרקעות ככל האפשרות הכספית והחוקית, בלי הצורך לבזבז זמן ומרץ למלחמה כמעכבים ובמכשולים מבפנים, ובעשרים שנותיו האחרונות זכה לגאול כ-600 אלף דונם אדמה חקלאית בעמק יזרעאל, עמק זבולון, עמק הירדן, עמק בית-שאן, עמק חפר, בשרון, בשפלה ובנגב, וב-20 אלף דונם לישוב עירוני בת''א ובחיפה (ובמקצת אף בירושלים) ובסביבותיהן, ולגמור את רכישת זכיון החולה. יסד בשרון את <persName>גן-חיים</persName> בשביל חברת בעלי-הון באנגליה ובאמריקה, ביניהם הד"ר<persName> חיים וייצמן </persName> שעל שמו נקרא המקום - לשם מתן דוגמה לפרדסנות פרטית בעבודה עברית. במושב-משק זה נקראו "שדרות יהושע" ו"רחוב אולגה" על שמו דשם רעיתו. כן יסד את הישובים<persName> קדימה</persName> , <persName>מרץ ויקנעם</persName> ועזר ליסוד <persName>תל-מונד</persName> ויסד בנק חקלאי.


 עוד בחייו חצב לו קבר בהר הגלבוע' מול הקרקע הנרחב שגאל בעמק יזרעאל, ליד מעין חרוד, מעשהגאולה שחשב אותו כמפעל-חייו העיקרי וכשנפטרה רעיתו (ט"ו ניסן תש"ג) הוביל אותה שמה לקבורה. יסד לזכרה את בית-ההבראה "שלוה" למחוסרי אמצעים בתל-אביב (45 מקומות).

 בתרצ"ו במלאת לו 70 שנה נבחר לאזרח כבוד של העיר תל-אביב.

 במלאות לו שמונים שנה התכונן הישוב לחוג את יום הולדתו בכבוד ובהדר רב, כראוי לו. ובו בזמן היה כבר חולה ותשוש מרוב ימים. והנה ימים אחדים לפני החגיגה נפטר בתל-אביב, ו' כסלו תש"ו, והובל לקבורה בהר הגלבוע.

 חלק מרכושו הקדיש למוסדות ולמפעלים צבוריים שונים.

 עוד בחייו פרסם י. יערי-פולסקין ספר בשם "יהושע חנקין, האיש ומפעלו" (הוצ' "מסדה" ת"א, תרצ"ג).

 על שמו מושב עובדים בעמק יזרעאל, כפר יהושע, ורחובות על שמו בהדר-הכרמל בחיפה ובעפולה.

 לזכרו הוציאה הקה"ק ספר על פרשת חייו ופעלו, מא<persName>ת משה סמילנסקי </persName> וקבעה על שמו פרס בעד חיבור מדעי או חינוכי על נושא התישבותי.

</p></div>
         <div type="bibliogrphy">
            <listBibl>
<bibl>Volume: #2 ,Page: 752 ,URL: http://www.tidhar.tourolib.org/tidhar/view/2/752</bibl><bibl>Volume: #2 ,Page: 753 ,URL: http://www.tidhar.tourolib.org/tidhar/view/2/753</bibl>
<bibl>Volume: #2 ,Page: 754 ,URL: http://www.tidhar.tourolib.org/tidhar/view/2/754</bibl>
<bibl>Volume: #2 ,Page: 755 ,URL: http://www.tidhar.tourolib.org/tidhar/view/2/755</bibl>
            </listBibl>
         </div>
      </body>
  </text>
</TEI>
