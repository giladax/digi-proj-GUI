<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2000 ,URL: http://www.tidhar.tourolib.org/tidhar/view/4/2000</bibl><bibl>Volume: #4 ,Page: 2001 ,URL: http://www.tidhar.tourolib.org/tidhar/view/4/2001</bibl>
<bibl>Volume: #4 ,Page: 2002 ,URL: http://www.tidhar.tourolib.org/tidhar/view/4/2002</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יואל אנגל</persName>

</head>
         <div><p> נולד בברדיאנסק, פלך טאווריה, אוקראינה בגבול חצי-האי קרים, כ''ד ניסן תרכ"ח (16.4.1868), לאביו <persName>מנחם מנדל</persName> .

 ספג בילדותו מנגינת אביו בגיטארה (מנגינות-עם יהודיות ורוסיות). בשנות לימודיו בגימנסיה בעירו, ואח"כ משפטים באוניברסיטאות קיוב וחארקוב, היה עוסק דרך-אגב גם במוסיקה ובלימודה (בבי"ס למוסיקה בחארקוב) וגם חיבר כמה יצירות קטנות. שם נפגש עם הקומפוזיטור צ'איקובסקי וזה ניבא לו גדולות במוסיקה, שידל אותו להשתלם בה ואף נתן לו המלצה למנהל הקונסרבטוריון הממלכתי שבמוסקבה. ה"קרימצ'אק" (כך קראו לו חבריו על שום מוצאו הקרימאי) ציית לעצה הטובה ואחרי גמרו את לימודיו המשפטיים נסע ללמוד במוסקבה (ב-1893) מפי גדולי המוסיקאים הרוסיים טאנאייב, איפוליט איבאנוב ועוד, וגמר ב-1897.

 בשנות לימודיו חיבר יצירות שונות ביניהן חלק מהמוסיקה בשביל האופרה "אסתר" על יסוד נעימותעם יהודיות שנקלטו בנפשו מילדותו. השתתף באנציקלופדיה של גראנאט במדור למוסיקה רוסית, אח"כ ערך את הלכסיקון המוסיקלי של רמון-גראנאט ובתקופה מאוחרת יותר חיבר מלון של כיס למוסיקה. פרסם סדרות מסות היסטוריות בתולדות המוסיקה וחיבר מורה דרך בענף האופרה.

 ב-1897 הוזמן לעזור לעורך המדור המוסיקלי בעתון המוסקבאי הגדול "רוסקאיה ויעדומוסטי" ומ-1899 ועד 1919 היה הוא עורך המדור, ניתח והסביר כל הופעה חדשה ונודע כפרשן משובח. השתתף ביסוד הקונסרבטוריון העממי במוסקבה, השתתף בקביעות בפעולו


 תיו ונבחר בו לנשיא-הכבוד. ב-1911 פתח בהסברותיו את הקונצרטים ההיסטוריים (לתולדות המוסיקה) במוסקבה.

 נשא לאשה את<persName> טוניה (אנטונינה) קונסטנטינובנה</persName> לבית<persName> חפץ.</persName>

 הקדיש תשומת-לב גם למוסיקה העממית היהודית. בקונצרטים של החברה המלכותית לאנטרופולוגיה ואתנוגרפיה במוסקבה ובפטרבורג הדגים את השירה היהודית והרצה עליה. כשנוסדה ביזמת חברת מפיצי ההשכלה בין יהודי רוסיה "החברה למוסיקה יהודית עממית", נתן יד לפעולותיה, התעמק בחקר המוסיקה הזאת, נלחם מלחמת הסברה בפוסלים אותה (מתוך סלידה כמוסה של נוטים להתבטלות היהודים מפני כל תופעה העשויה להבליט את היהודים כחטיבה עממית חיה ויוצרת), ציין את האופי היהודי המיוחד של ניגונים שנראו לכאורה כלקוחים מעמים אחרים, ושאף להעלות את הניגונים היהודיים לרמה אמנותית. הוציא ב-1909 קובץ ראשון של שירים עממיים יהודיים, וב1912 נבחר לחבר-כבוד ראשון (ויחיד) של החברה למוסיקה יהודית עממית והשתתף ביסוד סניפה במוסקבה. באותה שנה נסע בפעם הראשונה עם <persName>ש. אנסקי</persName> <persName>(שלמה זיינוול רפפורט</persName> ) לעיירות דרום רוסיה ובעוד אנסקי אסף פולקלור יהודי עסק אנגל באיסוף שירים וניגונים יהודיים. במגעו עם המוני העם למד לדבר ואח"כ גם להרצות בלשונם (אידית). במסע זה שמעו את האגדה העממית, שאנ-סקי יצר על יסודה את המחזה "הדיבוק" ואנגל יצר אח"כ בשבילו את החלק המוסיקלי בסגנון נעימות עממיות וחסידיות. בראשית מלחמת-העולם א' השתתף עם אנ-סקי במסע סיוע ואיסוף פולקלור ומוסיקה עממי גם בשטח הכיבוש הרוסי במזרח גליציה. ב-1916 הוציא במוסקבה 50 שירי ילדים (הטכסט באידית). ב-1920 היה מורה במאלחובקה. ב-1922 נערך במוסקבה קונצרט מיצירותיו ו"הבימה" הציגה את "הדיבוק" במוסיקה שלו.

 באותה שנה יצא לערוך קונצרטים למוסיקה יהודית בלייפציג ובברלין. נשאר בברלין ויסד את ההוצאה המוסיקלית "יובל", בה פרסם את היצירות של עצמו ושל מחברים יהודים אחרים ועזר בכך לקידום היצירה היהודית העממית במוסיקה.

 ב-1924 עלה לארץ ונתקבל למורה למוסיקה בביתהמדרש למורות וגננות ובבית-הספר לנגינה "שולמית" בתל-אביב, נאבק קשה עם הדיבור העברי והגיע ליכולת כל-שהיא להרצות ולהסביר בשפתנו.

 המשיך ליצור ולאסוף. חיבר מנגינות לשירים (לילדים ולמבוגרים) לקול יחיד, לשנים ולשלשה קולות, למקהלה, לפסנתר, לכנור, לצ'לו, לעוגב, לנבל ועוד. חיבר מנגינות לשירי עבודה וחלוצים, שנתחבבו על העם ונתנו ביטוי אמנותי למאמץ העבודה והסבל בבנין הארץ ולהוי הישראלי הנוצר והולך בארץ. מחיבוריו פורסמו בדפוס "שירי-עם יהודיים" (ב-3 כרכים), "חמשים זמירות ילדים'', "בקרן זוית" (שירים לגניילדים), ופרסם מזמן לזמן מאמרים על נושאים מוסי

 קליים ב"הארץ". חיבר את המוסיקה לנשפי פרץ שערך והציג "אהל" ולמחזה "דייגים" (גם הוא ב"אהל", אך את יצירתו זו כבר לא זכה לשמוע בהצגת הבכורה, כי זמן מועט לפניה נפטר בתל-אביב, י' אדר א' תרפ"ז (12.2.1927) ונקבר בבית-העלמין הישן.

 על שמו נקרא רחוב בתל-אביב, הועד הלאומי הוציא חוברת על חייו ויצירתו מאת <persName>מנשה רבינא </persName> (<persName>רבי</persName> <persName>נוביץ</persName> ), ועירית תל-אביב קבעה על שמו פרס שנתי בעד יצירה מוסיקלית עברית.

 בנותיו:<persName> ורה </persName> אשת<persName> דוברושין, עדה</persName> אשת<persName> רוגינסקי</persName> (שתיהן - במוסקבה).

</p></div>
         <div type="bibliogrphy">
            <listBibl>
<bibl>Volume: #4 ,Page: 2000 ,URL: http://www.tidhar.tourolib.org/tidhar/view/4/2000</bibl><bibl>Volume: #4 ,Page: 2001 ,URL: http://www.tidhar.tourolib.org/tidhar/view/4/2001</bibl>
<bibl>Volume: #4 ,Page: 2002 ,URL: http://www.tidhar.tourolib.org/tidhar/view/4/2002</bibl>
            </listBibl>
         </div>
      </body>
  </text>
</TEI>
