<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 1039 ,URL: http://www.tidhar.tourolib.org/tidhar/view/2/1039</bibl><bibl>Volume: #2 ,Page: 1040 ,URL: http://www.tidhar.tourolib.org/tidhar/view/2/1040</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יואל מסטבוים</persName>

</head>
         <div><p> נולד במזריץ, פלך שדליץ (פולין) ב' אדר תרמ"ד (1884), לאביו יצחק (בעל בית חרושת לזכוכית ובית משרפות לבנים) ולאמו<persName> איטה </persName> בת<persName> שמחה גלזר </persName> משדליץ.

 קבל חנוך מסורתי בחדר, אצל מלמדים חצי-משכילים ועוד מילדותו היתה לו נטיה לציור, כתיבה ונגינה - תורשה מאמו שהיתה בעלת כשרונות מרובים.

 בנעוריו עברו הוריו לעיר הפלך שדליץ. בגיל 15 החל ללמוד את מלאכת הצבעות. ב-1905 - שנת המהפכה ברוסיה, השתתף ביחד עם אחיו יודל (שהיה מפעילי המפלגה הסוציאליסטית הפולנית - פ.פ.ס., וחבר פלוגת המחץ שלה, הוגלה לסיביר ומת שם) בפעולת ההסברה והתעמולה של המחלקה היהודית שע"י פ.פ.ס.

 עבר לוארשה והחל לפרסם את יצירותיו הספרותיות. ספורו הראשון "ירחמילקה השוחט" נתפרסם ב"דער וועג" שהופיע בוארשה ב- 1906 בעריכת צבי פרילוצקי, הסופרים הלל צייטלין, דוד פרישמן וי. ל. פרץ קרבוהו והעריכו את כשרונותיו הספרותיים.

 פרסם את יצירותיו ב"רשפים" וב"הבוקר" שהופיעו בעריכת ד. פרישמן, ב"אידישע וואכענבלאט" בעריכת ה. צייטלין, ב"היינט", מאמענט" ובשאר העתונות היהודית בפולין. היה מקבוצת הסופרים הצעירים (בתוכם : ז. י. אנכי, משה סטבסקי, מנחם בוריישה, י. מ. ווייסענבערג, שלמה גילברט, יהושע פרלה) שהתרכזה מסביב הלל צייטלין. כן היה מפעילי חברת "הזמיר" בוארשה - חברה לקדום הספרות והאמנות, בהנהלתם של מ. י. פרייד, ד"ר גרשון לוין והאחים נח ונחמיה פינקלשטין, שמסביבה התרכזו הסופרים הצעירים ואנשי התיאטרון היהודי.

 בשנת 1912 פרסם את ספרו הראשון "סקיצען און בילדער" בהוצאת "שימין". המשיך בפעולותיו הספרותיות גם בימי מלחמת העולם הראשונה ופרסם שורת ספורים וציורים מחיי המלחמה בעתונות היהודית בפולין.

 בשנת 1917 פרסם פואמה דרמטית בשם "אהן א מעלאדיע" (בלי מלודיה), שבה באים לידי בטוי הזרמים והרעיונות הצבוריים בחיי היהדות ונכתבה בעקבות


 "החתונה" של סטניסלב ויספיאנסקי ו"בלילה בשוק הישן" לי. ל. פרץ.

 בשנות 1919-1922 היה בלונדון והשתתף בקביעות במערכת "די צייט" שהופיע בעריכתו של<persName> מוריס מאיר.</persName> היה במחיצת פועלי-ציון באנגליה. בקר את המרכזים היהודיים באנגליה וקרא שם את יצירותיו הספרותיות.

 בשובו לפולין פרסם את ספרו "שלשה דורות", תאור המעבר מדור החסידות, דרך דור ההשכלה וההתבוללות לדור הציונות והחלוציות. "נדודי נחומ'קה"' בו הוא מלווה את גבורו נחומ'קה מהעיירה הקטנה בפולין עד לחיי הפריצות בבואנוס-איירס. "בנכר" (1920), "חלומה של פרלה", "ספורי עם", "בדרך נכריה" (1925), "חלוצים" (1926).

 השתתף בעתונות היהודית לכל שפותיה בפולין: "הצפירה", "היום" (עברית), "מאמענט", "לארזער טאגעבלאט", "לאדזער פאלקסבלאט" (אידיש), "נאש פשעגלאנד", "נאווי דזיענניק" (קרקוב), "חוויליה'י (לבוב, פולנית). עבר את ערי פולין והרצה הרצאות ספרותיות וציוניות שנתקבלו בחבה ע"י הנוער וקהל שוחרי הספרות. היה קרוב לחוגי מפלגת פועלי ציון, שמרכזה היה ב"ארבעטער-היים" ברחוב קרמליצקה 23 והשתתף בעתונה "ארבעטער-צייטונג". כן היה חבר פעיל באגודת הסופרים והעתונאים היהודית בוארשה ופרסם במאספיה "שריפטן" את מיטב יצירותיו ("סלמנדרה", "חליל הצוענים", פניצ'ק ועוד).

 ב-1933 עלה לא"י והתישב בתל-אביב. פרסם בארץ בהוצאת ועד היובל את ספריו: "חליל הצוענים" ו"במפחה". "חיים אדומים" (הוצ' "דבר"), "דרכה של מריאטה" (הוצ' "רמון", מטעם מוסד ביאליק).

 בקיץ 1939 ערב פרוץ המלחמה העולמית השניה נסע לפולין לשם בקור ובקושי חזר ארצה בעצם ימי המלחמה. את רשמי מסעו זה פרסם בספרו: "ששים יום בפולין של היום" (הוצ' "דבר").

 משתתף בקביעות ב"דבר" ומפרסם בו את רשימותיו מחיי החלוצים בוני הישוב בארץ ומהנוף הארצישראלי. ב"העולם" מפרסם "טרילוגיה ארצישראלית" בהמשכים, העומדת להופיע בצורת ספר.

 בכ"י אוטוביוגרפיה העומדת להופיע בחו"ל.

 בנו: <persName>שמואל</persName> (מודד מוסמך, התנדב בימי המלחמה העולמית השניה לכחות הצבא הבריטיים בא"י).

 אחיותיו: <persName>בת-שבע</persName> (משודרת באידיש), <persName>אסתר גיטל</persName> (מפרסמת רשימות מההוי היהודי באנגלית).

</p>
<p>

 תוספות: 

 נפטר בתל-אביב, י''א ניסן תשי"ז (12.4.57)

 (ראה כרך ב', עמוד 1039)

</p></div>
         <div type="bibliogrphy">
            <listBibl>
<bibl>Volume: #2 ,Page: 1039 ,URL: http://www.tidhar.tourolib.org/tidhar/view/2/1039</bibl><bibl>Volume: #2 ,Page: 1040 ,URL: http://www.tidhar.tourolib.org/tidhar/view/2/1040</bibl>
            <bibl>Volume: #9 ,Page: 3414 ,URL: http://www.tidhar.tourolib.org/tidhar/view/9/3414</bibl></listBibl>
         </div>
      </body>
  </text>
</TEI>
