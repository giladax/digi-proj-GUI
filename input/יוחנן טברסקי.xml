<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1771 ,URL: http://www.tidhar.tourolib.org/tidhar/view/4/1771</bibl><bibl>Volume: #4 ,Page: 1772 ,URL: http://www.tidhar.tourolib.org/tidhar/view/4/1772</bibl>
<bibl>Volume: #4 ,Page: 1773 ,URL: http://www.tidhar.tourolib.org/tidhar/view/4/1773</bibl>
<bibl>Volume: #4 ,Page: 1774 ,URL: http://www.tidhar.tourolib.org/tidhar/view/4/1774</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוחנן טברסקי</persName>

</head>
         <div><p> נולד בשנת תר"ס (24 במאי 1900) בעיירה שפיקוב, פלך פודוליה (אוקראינה). שפיקוב סמוכה מצד אחד לברצלב ,מצד שני לטולצ'יין.

 לאביו <persName>נחום טברסקי</persName> (רבי של חסידים בווארשה (נהרג ע"י הנאצים) נקרא על שם ר'<persName> נחום מטשרנוביל,</persName> והוא בנו של ר' <persName>יעקב לייב</persName> , האדמו"ר מטריסק ונכד בעל "מגן אברהם" ולאמו <persName>חיה </persName> (אשה רבת-כשרונות, נקראת על שם זוגתו של "ר' נחום הגדול", חיה) בת ר' <persName>מוטילי משפיקוב</persName> , בן הסקוויראי, ונכדת ר' <persName>יוחנ'צי</persName> מראחמיסטרווקה (יוחנן טברסקי העלה דמותו בספרו "מעולם לעולם"). היא ובעלה שארי-בשר היו, שכן נהגו במשפחתם להתחתן זה בזה. ופרופ' אחד בקיוב הדגים פעם משפחה זו ואמר : חיתון בין שארי-בשר מביא או לידי התנוונות או לידי עילויות.

 דודו (אחי אמו)<persName> יצחק נחום</persName> היה אדם מופלא ביפיו ובכשרונותיו. גדול בתורה. חתן הרבי מבלזא שבגלייציה.

 ישב על כיסא הרבנות בראווא-רוסקה. אף הוא ובני ביתו נספו על ידי הנאצים.

 דודתו (אחות אמו)<persName> מירלה</persName> הדפיסה שירים ב"מומנט" הווארשאי. ידידתו הקרובה של <persName>יעקב דינזון.</persName> הוא שבחר לה את כינויה הספרותי - "בת טובים".

 בחצר בשפיקוב היה אוסף עשיר של עתיקות שעבר בירושה מדור לדור: סכין של הבעש"ט, קופסת טבק של ר' <persName>שאול וואהל</persName> (שלפי האגדה היה במשך יום אחד מלכה של פולין), ז'יופיצה עשויה אטלס לבן של המגיד ממזריטש. כתבי יד עתיקים. ספרים יקרי-המציאות. הנשדדו אוצרות אלו לאחר ששרידי המשפחה עזבו את שפיקוב או שהולאמו ע"י השלטונות הסובייטיים ? כנהוג בחצרות האדמו"רים למד יוחנן מפי מלמדים ומורים פרטיים.

 בן שש הביאתהו אמו לאוריסה לשמוע דעת מומחים על נסיונות-הנוצה הראשונים שלו. ביאליק אמר: "איני יודע, אם זה בגדר "קונסט" או בגדר "קונץ". ולנער "הרצונך ללמוד או שאתה רוצה לרצות ללמוד ?" בשובו שפיקובה נהפך הנער למתמיד ולתקופה מסויימת גם לעברי קיצוני - אף עם המשרתת דיבר אך ורק ב"לשון הקודש".

 בסוכת דודו ר' <persName>שלום פרידמאן </persName> (מגזע הרוז'ינאי והבהושי - אף עליו מסופר, בדרך אגב, ב"מעולם לעולם"), ערך הנער הצגות - היה מחבר מחזות בכתב ובעל-פה. והיה מביימם, לשמחת המשרתות ובני הגבאים וה"אנשים" שבחצר ולכעסם של הגבאים והחסידים. באותה תקופה היה גם אחד המשתתפים הראשיים ב"תחיית השפה", ירחון שבכתב, שהוציא בקושי את ירחו הראשון.

 ב-1915-16 הובאו לשפיקוב שבויים צ'כיים וביניהם קצין אחד, בעל השכלה גבוהה. מפיו למד יוונית ורומית. בפרוץ מהפכת פברואר נבחר <persName>יוחנן</persName> , והוא אז בן שבעעשרה, לדבר בשם היהודים בפני קהל של אלפי איכרים. ב-1918 יצא לאודיסה ונכנס לגימנסיה של<persName> גאבר ביאליק</persName> קרבהו וביקש לאמצו לו לבן (באחת מאגרותיו קורא הוא לו אח"כ "בן יקיר לי"). מחמת הפרעות וחילופי השלטונות בעיר נאלץ<persName> יוחנן</persName> לחזור שפיקובה לפני בחינות הגמר. טיפוס ופרעות (בפיטשירה, עיירה הסמוכה לשפיקוב, היא נזכרת <persName>ב"זכרנות לבית דוד"</persName> , נהרגו במשך שעות מספר כשולוש מאות יהודים). שרידי משפחתו יוצאים לבסרביה שהיתה אז בתחום רומניה, מוצאים לזמן מה מחכה אצל הדוד <persName>משה דוד טברסקי</persName> (נהרג אח"כ ע"י הנאצים), חתן הרבי מראשקוב.

 בקישנוב לימד יוחנן בבתי-הספר לילדי הפליטים שבראשם עמד זמן-מה הסופר <persName>שלמה הלל'ס</persName> . בקישנוב הדפיס דבריו הראשונים בעתון "דער ייד", ושם תירגם מרוסית ליידיש בשביל התיאטרון של <persName>פישזון</persName> את הקומדיה הידועה של<persName> גר בויידוב</persName> "יוסיף דעת יוסיף מכאוב". התרגום נתקבל, המחזה לא הוצג. הוא מתרגם גם-כן את המלחמות הגאליות <persName>ליוליוס קיסר</persName> מרומית לעברית. הספר, אומרים, הופיע, אבל המתרגם לא ראהו.

 ב-1921 יצא לברלין על מנת להמשיך את לימודיו.


 חוסר תעודת-הגמר נעל בפניו את שערי האוניברסיטה. באותו זמן הגיעו ברלינה פרופסורים מגדולי המדע הרוסי, כגון: <persName>ניקולאי ברדיאייב</persName> , הפילוסוף המפורסם, הפרופ' <persName>קארסאווין</persName> , מומחה להיסטוריה של ימי-הביניים ומחבר ספר על ג'ורדאנו ברונו, הפרופ' אלין, המבקר הידוע הפרופ' אייכנוואלד (נהרג אח"כ בתאונת-דרכים), הפרופ' פראנק, היסטוריון החינוך הפרופ' הסן, ועוד. הם פתחו אקדמיה פילוסופית דתית. היה בין שומעי הרצאותיהם, גם השתתף בסמינאריונים. לאחר זמן-מה פתחו את ה"מכון המדעי העליון", מעין אוניברסיטה רוסית בגולה. כדי להתקבל למכון זה בתור סטודנט מן המניין דרושה היתה תעודת גמר או שיחת-בחינה

 ("קולוקוויום"). הפרופיסורים הכירו את<persName> יוחנן</persName> מתוך עבודתו בסימינאריונים של האקדמיה וקיבלוהו בלי כל בחינה בתור סטודנט. יש לציין, שמזכיר המכון היה אחד מקציני וראנגל, שהועבר מבולגריה ברלינה. שונא ישראל זה לא דצה להודיע ליוחנן שנתקבל בתור תלמיד מן המניין. את שמו מצא במקרה ברשימה שעל הקיר. על-ידי כך נתאפשרה לו גם הכניסה לאוניברסיטה הברלינית. שם שמע שיעורים מפי יוצרי "תורת התבנית" הפרופ' ורטהיימר והפרופ' קורט לוין (שניהם מתו אחר-כך בארצות-הברית), הפרופ' דיסויאר באסתטיקה ואחרים. עבד הרבה במכון הפסיכולוגי, שהיה בארמונו של וילהלם השני בא במגע עם חוגי אלפרד אדלר (את חליפת המכתבים בינו ובין אדלר בתקופה מאוחרת יותר פירסבם ב"ספר טורוב"). למד מוסיקה מפי יעקובי. באותו זמן הוא מתרגם בשביל הוצאת "אמנות" ספר מגרמנית לעברית, וב-1924 מתחיל להדפיס ב"העולם" הלונדוני בעריכת <persName>מ. קליינמן</persName> קטעים מרומן "בין השלטונות". הימים ימי האינפלאציה וירידת הריפובליקה של ויימר (את המצב אז בגרמניה תאר בספרו "ראטינאו"). שמא לצאת לאמריקה ? אבל במה יעסוק שם ? ביאליק משלם עבורו 300 רייכסמארק, שכר-לימוד במכון הרנטגנולוגי, שילמד מלאכה ומקצוע לפרנסת המשפחה.

 אחרי סיום המכון יוצא עם אמו ואחיו <persName>אברהם</persName> לארצות הברית, טועם טעם עוני וחוסר עבודה בניו יורק.

 עובד כמה חדשים ב"תלמוד תורה" בנוארק שבמדינת ניו-ג'ירסי. בנובמבר 1926 הוזמן לבית-המדרש למורים "תרבות" בניו-יורק. בו לימד תנ"ך הד"ר<persName> שמעון</persName> <persName>גינצבורג</persName> , מדרש - הסופר <persName>א. שוער</persName> . מבוא לספרות החדשה ושירת ימי הביניים - המשורר <persName>ש. הלקין.</persName> <persName>יוחנן</persName> נתמנה מורה להיסטוריה ופסיכולוגיה כללית וחינוכית. הוא מרצה גם באולפן הדרמתי ,קדם", שמנהלו האמנותי היה <persName>ליאו בולגאקוב</persName> . מתלמידי סטאניסלאבסקי ואחד השחקנים בתיאטרון האמנותי במוסקבה. ב-19 ביוני 1927 הציג האולפן טרילוגיה של מחזות קצרים וביניהם את "בת יפתח" מאת <persName>ע.ע. לוינגר</persName> בתרגומו של <persName>יוחנן.</persName> אותה שנה הוזמן בתור מרצה לפסיכולוגיה כללית וחינוכית לבית-המדרש למורים העברי בבוסטון. בעיר זו, "אתונא של ארצות הברית", הוא עובד גם במעבדה הפסיכולוגית של מכללת הארווארד, מרצה שורות של הרצאות בסמינאריון הפסיכולוגי שם ושומע הרצאות מפי הפרופ' <persName>בנרינג</persName> , ממלא מקומן של ג'יימס ביבי סנטר ואחרים. <persName>יוחנן,</persName> נמשך יותר ויותר אחרי ההיסטוריה ובעיותיה. כותב את הכרך הראשון של "אוריאל אקוסטה".

 ב-1929 היה שופט לפרסים לספרות העברית מטעם ההסתדרות הציונית באמריקה. ב-1933 הוכתר בתואר פרופ' להיסטוריה ישראלית.

 ב-1933 ביקר בארץ ומסר לדפוס להוצאת "שטיבל" את הטרילוגיה "אוריאל אקוסטה", רומן בשלושה חלקים, שהופיע באותה שנה. 

 השתתף כאורח במסיבת עונג שבת ב"אהל שם" בת"א, בכ"א תמוז תרצ"ג בנשיאותו של ח.נ. ביאליק, שפתח באזכרה לד"ר הרצל, והציג לפני הקהל את הסופר <persName>יוחנן טברסקי </persName> כתלמידו וחניכו. נתבקש להרצות בפני הנאספים, ובשפה צחה העביר לפני הנוכחים את ימי בחרותו של אוריאל אקוסטה בפורטוגל.

 ערך שורת הרצאות בירושלים בסמינריון הפועלים על "הפסיכולוגיה של המחשבה". ספריו על אוריאל אוקוסטה עוררו הד חזק בעולם הספרות, וכאשר חזר כעבור 6 שבועות לאמריקה. בניו-יורק ערך השחקן והבמאי א. בן-ארי (מראשוני "הבימה", מייסד התיאטרון העברי "פרגוד" באמריקה) נשף עברי לכבודו ובו הציג קטעים מספרו של טברסקי "אוריאל אקוסטה" (שהופיע בכמה מהדורות ואזל).

 ב-1934 ערך את "ספר מקסימון" מטעם אגודת הבחורים העברים בניו יורק. 

 ב-1935 ביקר בארץ בפעם השניה, השתתף ב"אהל שם" באזכרה לביאליק בשנה הראשונה לפטירתו, וכן השתתף בירושלים בעתון חי יחד עם : <persName>יוסף הפטמן,</persName> <persName>ק.י. סילמן</persName> , ד"ר <persName>יעקב סלע</persName> , וד"ר<persName> חיים שמטרלינג.</persName>

 ב-1936 הופיע ספורו "דיקרט" בקובץ של "מסד" בעריכת <persName>הלל בבלי</persName> . באותה שנה נערכה בבוסטון בבימויו של יוחנן טברסקי ההצגה "הדבוק" של אנ-סקי, שהוצג ע"י תלמידי המדרשה "בית מדרש העברי".

 ב-י"ג באלול תרצ"ז נשא לאשה את<persName> ורדינה</persName> בת <persName>משה טמשס מקהיר</persName> (מראשוני המושבה זכרון יעקב)


 ממשתתפי "הדואר" וספר השנה ליהודי אמריקה בעריכת <persName>מנחם ריבלוב</persName> .

 ב-1938 ערך את ספר <persName>ניסן טורוב</persName> יחד עם <persName>יצחק</persName> <persName>זילברשלג.</persName>

 ב-1945 קיבל פרס ספרותי עבור ספרו "אלפרד דרייפוס" מטעם קרן "למד" באמריקה.

 ב-1948 בא לארץ להשתקע, על פי הזמנת הוצאת "דביר" לשמש כעורכה. חבר הועד המרכזי של אגודת הסופרים העברים. אחד מעורכי השבועון "דורות" (יחד עם יצחק למדן) ויחד עם הד"ר יו"ט לוינסקי הם עורכים את ''רשומות". היה היועץ הספרותי של "האהל" ותרגם לעברית למען "האהל" את ארבעת הגדולים" שהוצג. הוא שימש כשופט פרס רמת-גן לספרות עברית, ושופט בפרס ירושלים ע"ש דוד ילין ושופט בפרס ע"ש י.ח. ברנר.

 חבר הועד למען הקמת "גבעת הסופר" בהרצליה. ערך הרצאות וניהל קורסים בסמינריון.

 ספריו : פסטאלוצי - בשבילי החינוך (ניו-יורק, 1928), אוריאל אקוסטה (כרך א', הוצאת שטיבל, ת"א תרצ"ג; כרך ב', תרצ"ה; כרך ג', תרצ"ח), פרויד (ב"מאזנים", 1940), אחד-העם (הוצאת "עוגן", ניו-יורק, 1941, ראטנוי ("הדואר", 1943), אלפרד דרייפוס (הוצאת "ספרית הפועלים", מרחביה, 1944), אפלטון, אריסטו והרמב"ם והשקפותיהם החינוכיות (שבילי החינוך, 1943--4), רש"י (הוצ' ספריית הפועלים, מרחביה, 1945, הגיונום (ב"גליונות", 1946-8), מרדכי עמנואל נח (התקופה, כרך ל"ג, ל"ד), מעולם לעולם (דביר, ת"א, 1948), הבתולה מלודמיר ("מוסד ביאליק", ירושלים, 1949).

 סיפורים מחיי רס"ג. שפינוזה, דיקארט לייבניץ, כריסטיאן וולף, מודינה, רמח"ל, אובגוסט קונט, הרצל ועוד.

 בתו : <persName>חגית</persName> .

</p>
<p>

 תוספות: 

 נפטר בתל-אביב, כ"ה בחשון תשכ"ח (28.11,67) (ראה כרך רביעי, עמוד 1772)

</p></div>
         <div type="bibliogrphy">
            <listBibl>
<bibl>Volume: #4 ,Page: 1771 ,URL: http://www.tidhar.tourolib.org/tidhar/view/4/1771</bibl><bibl>Volume: #4 ,Page: 1772 ,URL: http://www.tidhar.tourolib.org/tidhar/view/4/1772</bibl>
<bibl>Volume: #4 ,Page: 1773 ,URL: http://www.tidhar.tourolib.org/tidhar/view/4/1773</bibl>
<bibl>Volume: #4 ,Page: 1774 ,URL: http://www.tidhar.tourolib.org/tidhar/view/4/1774</bibl>
            <bibl>Volume: #17 ,Page: 5246 ,URL: http://www.tidhar.tourolib.org/tidhar/view/17/5246</bibl></listBibl>
         </div>
      </body>
  </text>
</TEI>
