<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1894 ,URL: http://www.tidhar.tourolib.org/tidhar/view/4/1894</bibl><bibl>Volume: #4 ,Page: 1895 ,URL: http://www.tidhar.tourolib.org/tidhar/view/4/1895</bibl>
<bibl>Volume: #4 ,Page: 1896 ,URL: http://www.tidhar.tourolib.org/tidhar/view/4/1896</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף (יוס'לה) רוזנבלאט</persName>

</head>
         <div><p> נולד כ' אייר תרמ"ב (1882) בעיר ביאלה צרקוב ("שדה לבן" בפי היהודים, מקום מפורסם בחזנים שיצאו ממנו ונודעו לשבח בתפוצות ישראל ברוסיה ומחוצה לה), פלך קיוב (אוקראינה), בן ראשון אחרי הולדת 13 בנות לאביו <persName>רפאל שלום ראטוש</persName> (אחרי הפרעות החליף את שם משפחתו לרוזנבלאט), סוחר יינות ונודע כש"ץ משובח, ולאמו <persName>רבקה </persName> לבית <persName>פרילוצ</persName> <persName>קי</persName> (ממשפחת חזנים, ביניהם החזן הנודע ר'<persName> ירוחם</persName> <persName>הקטן</persName> , ואחותו של ר' <persName>גדליה</persName> , המזמר בחצר הרבי בשטיפאנשט).

 בן 7 עברה המשפחה לסאדיגורה שבבוקובינה, וכבר אז נתפרסם הילד כאמן השירה והתפילה החזנית בנוסח חסידי, שלמד בראשונה מאביו ואח"כ משמיעת חזנים שונים. בן 8 כבר נודע כ"ילד פלא" ואביו ערך אתו ועם אחיו הצעיר <persName>לוי</persName> (הילד ה-15 והבן השני במשפחה: היה אח"כ חזן בהאמבורג ובסוף בטארנוב ושם נספה בגיטו ב-1942) סיבובים להשמיע את זמרתו לקהל רב באוקראינה, פולין גליציה והונגריה; ובן 14 החל לחבר קומפוזיציות של זמרה דתית, שיצאו אח"כ בחוברת "תפילות יוסף". בינתים למד תורה ובתקופת חילוף קולו למד בשקידה בישיבה.

 בן 17 נתמנה לחזן בבית-הכנסת הגדול של קהלת מונקאץ', שהיתה אז קהלה חסידית גדולה ומפורסמת בצפון הונגריה (כיום אוקראינה הקארפאטית), ואחרי

 שנים אחדות, כשנתפנתה משרת חזן בקהלה הגדולה והמפוארת בפרסבורג ו-40 חזנים הציעו את שרותם והוזמנו לתפילה לנסיון, נבחר האברך הצעיר מבין הארבעים.

 נשא לאשה את <persName>טויבה</persName> בת השו"ב ר' <persName>יודל קויפמן</persName> (אחותו של <persName>שמואל קויפמן</persName> , חזן בקראקוב).

 בפרסבורג הוציא את ספר-חיבוריו השני "זמירות יוסף". משם פשטה תהלתו בכל תפוצות ישראל באירופה והוזמן ב-1912 כחזן ראשי בהאמבורג. כשנתפנתה משרת חזן בבית-הכנסת "אוהב צדק" של יוצאי הונגריה בניו-יורק, שהיה מפורסם בחזניו הטובים ביותר, שלחו הגבאים משלחת אל ר' יוס'לה להאמבורג והביאוהו לכהן אצלם במשכורת של 10.000 דולר לשנה, וכיהן בה 13 שנה, ופעם קיבל בשיקאגו בעד תפילת ימים נוראים בלבד 15.000 דולר. ואכן לא בחנם שילמו לו סכומים "אגדתיים" כאלה והכתירוהו בתואר "מלך החזנים". קולו היה נקי ומצלצל בכל הרגיסטרים, מצוין בטמפרמנט ולהט, וירטואוזיות קולית בלתימצויה, והמבקרים המוסיקליים בעתונים כתבו עליו שהוא מסוגל לבצע לבדו תכנית שלמה של אופרה, בהיותו בעל קול באריטון-טנור-סופראנו, סלסול-פאלצט דק מן הדק, קול אדיר וזך וחודר ללבבות, וכאדם בעל להט דתי אמתי ושומר מצוות. ידע להכניס נשמת חיים במלים שבתפילות ולהרטיט את מיתרי הרגש הרליגיוזי בנפשות יהודים פשוטים ובני עליה כאחד, ואף עיניו של אדמו"ר מפורסם זלגו דמעות לשמע שירתו. גם לא-יהודים הוקסמו מצלילי שירתו, אף אם לא הבינו את תכנה, ונישאו על כנפי צליליו לעולם עילאי של יופי וטוהר. הודות לסגולה המיוחדת של קולו, להמסר בכל טהרו בתקליטים, נתאפשר לרבבות ולמאות אלפים ליהנות משירתו גם מרחוק, אך אפשרות זו לא ציננה את הכמיהה לשמעו ולראותו מקרוב.

 מובן מאליו, ששכרו בעד תפילות וקונצרטים לשירה דתית ותקליטים הכניסו לו סכומים עצומים. אך הוא ידע יופי וסגנון לא רק בהכנסת כספים, אלא גם בהוצאתם והיה תורם בקביעות סכומים גדולים למוסדות תורה וחסד ולעזרת נצרכים באופן פרטי, וגם מקולו ומתקליטיו תרם בנדיבות. במלחמת עולם א' הופיע ב-40 קונצרטים לטובת הג'וינט לעזרת נפגעי המלחמה באירופה וגם מתקליטיו תרם לקרן העזרה. באחת ההופעות הללו לטובת נפגעי המלחמה שמע מנהל אופרה את שירתו והציע לו למנותו כזמר קבוע באופרה של שיקאגו בשכר 2000 דולר בעד כל הופעה והופעה, ומבלי שיצטרך לגלח את זקנו היפה (בחוגי החזנים היה נקרא בלשון החבה "בערדעלע, בערדעלע - מה פנינים תשיר היום"..., על זקנו היפה והמגודל היורד על פי מדותיו), לא להופיע בלילי שבתות ומועדים. יוס'לה לא קיבל את ההצעה, כי בשבילו היתה החזנות לא מקצוע מכניס, אלא עבודת-קודש ממש. על כל פנים, כשנודע ברבים דבר ההצעה הזאת


 עלה ערכו מאד בקהל וגדל במדה עצומה הביקוש לתוי חיבוריו ולתקליטיו. גם תנאי עבודתו נשתנו לטובה וניתנו לו שבתות פנויות לתפילות-אורח במקומות אחרים והיו משלמים לו אלף דולר בעד תפילת שבת ו-1500 בעד ערב של קונצרט, וכדי להשיגו להופעה כזו היה צורך לחכות לתור, ובכל מקום בואו היה מתקבל בכבוד רב על-ידי אנשי שם והמוני העם כאחד. ואכן היה זקוק להכנסה גדולה לא רק לתמיכה במוסדות ובנצרכים, אלא גם לכסות את הפסדיו ולפ

 רוע את חובותיו שנסתבך בהם כשנענה להצעות ידידים ונעשה למו"ל של עתון חרדי "די ליכט".

 חיבר למעלה מ-400 קומפוזיציות המצטיינות ברגש יהודי חם ובדביקות, ואף השכיל לשלב ולתאם ביצירותיו פרקים נבחרים מהמוסיקה הקלאסית האירופית. בהקדמה לחיבוריו הוא כותב: "מגמתי בחיבורי היתה למלאות צרכי הש"ץ, ולהוכיח לעולם הנגינה בכלל, שהחזנות היהודית האמיתית יש באפשרותה להפיק רצון אפילו את החוש המזוקק של הזמן ההווה".

 כמה מיצירותיו שיצר באמריקה פרסם בקובץ "שבעת אופני הקודש", והן ועוד הרבה יצירות אחרות הונצחו גם בתקליטים, הנודעים עד היום בבל תפוצות ישראל.

 תוך הופעותיו בניו-יורק וסיבוכיו ביתר ערי אמריקה נשא את נפשו לציון, ומנוי וגמור היה אתו, שלאחר השתחררו מחובותיו יחסוך לו עוד סכום מתאים וישתקע כאזרח חפשי בארץ-ישראל. כמה ימים לפני שהפליג ארצה, בהיותו נפעם ונרעש, נפגע בניויורק בתאונת דרכים בהתנגשות עם אוטו, וניצל בנס. לפי פקודת הרופאים היה צריך לדחות את הנסיעה ודחה.

 באביב תרצ"ג בא ארצה עם רעיתו ובנו הזמר <persName>הנרי</persName> למיבצע כפול. ביזמת האימפרסריו הירושלמי <persName>ש. כהנא</persName> ערך את סדר ליל פסח באולם התערוכה הישנה בתלאביב (ליד דרך פתח תקוה) בלווי מקהלת החזן <persName>ש. ז.</persName> <persName>ריבלין</persName> מירושלים, וסיבוב תפילות וקונצרטים לזמרה דתית בערים ובמושבות ; ולהזמנת החברה היהודית האמריקאית לסרטים "קול אור" קיבל עליו לשיר

 שירי קודש קשורים למקומות קדושים במקומותיהם המתאימים - בשביל הסרט "ארץ-ישראל בשירה". הופעותיו בארץ היו שורה ארוכה של תפארת וכיבוש לבבות (כששר במסיבה שנערכה מטעם אגודת חובבי החזנות והשירה העברית לכבודו באהל שם בת"א את "שיר המעלות בשוב ה' את שיבת ציון" בקומפוזיציה שלו, התרגש <persName>ח. נ. ביאליק</persName> עד כדי כך, שהציע לעשותה להימנון לאומי). בשביל הסרט שר "ומפני חטאינו" ליד הכותל המערבי, "קול ברמה נשמע רחל מבכה על בניה" ליד קבר רחל, "אחינו כל בית ישראל הנתונים בצרה ובשביה" ליד מערת המכפלה, "מה לך הים כי תנוס, הירח תסוב לאחור" בשוטו בסירה על הירדן ליד יריחו בלוית הצלם <persName>בן-דב</persName> מירושלים-וכל זה ביום אחד, כ"ד סיון תרצ"ג. אחרי התרחצו בים המלח והתקלחו במים מתוקים לפנות ערב התעלף, ומיד הוטב לו וחזר עם רעיתו ובנו ובני-לויתו ירושלימה. בלילה שוב הורע לו ובשעה 2 אחר חצות, אור ליום כ"ה סיון תרצ"ג, מת לפתע, וממחרת האבל הכללי בקבורת הד"ר <persName>חיים ארלוזורוב</persName> הי"ד נזדעזע כל הישוב וכל העולם היהודי מבשורת אבל חדשה על מות יוס'לה רוזנבלאט, "נעים זמירות ישראל".

 צאצאיו: הרב ד"ר <persName>שמואל </persName> (פרופסור לשפות שמיות באוניברסיטה בבאלטימור ועסקן במזרחי), <persName>הנרי</persName> (זמר באריטון נודע, השתתף עם אביו בדואטים בסרט הנ"ל), <persName>ליאון</persName> (אימפרסריו ומנג'ר ידוע בברודוויי שבניו יורק), <persName>רפאל </persName> (עו"ד),<persName> מרכוס</persName> (סוחר), <persName>נטי, סילביה,</persName> <persName>גיטה</persName> .

</p></div>
         <div type="bibliogrphy">
            <listBibl>
<bibl>Volume: #4 ,Page: 1894 ,URL: http://www.tidhar.tourolib.org/tidhar/view/4/1894</bibl><bibl>Volume: #4 ,Page: 1895 ,URL: http://www.tidhar.tourolib.org/tidhar/view/4/1895</bibl>
<bibl>Volume: #4 ,Page: 1896 ,URL: http://www.tidhar.tourolib.org/tidhar/view/4/1896</bibl>
            </listBibl>
         </div>
      </body>
  </text>
</TEI>
