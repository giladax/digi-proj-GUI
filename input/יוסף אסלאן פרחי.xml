<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4751 ,URL: http://www.tidhar.tourolib.org/tidhar/view/15/4751</bibl><bibl>Volume: #15 ,Page: 4752 ,URL: http://www.tidhar.tourolib.org/tidhar/view/15/4752</bibl>
<bibl>Volume: #15 ,Page: 4753 ,URL: http://www.tidhar.tourolib.org/tidhar/view/15/4753</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף אסלאן פרחי</persName>

</head>
         <div><p> כשבאתי לדמשק, בתוך גולי ג'מאל פחה ואסיריו בשנת 1917, כבר שקעה שמשה של משפחת פרחי בדמשק. האחרון למשפחה זו שהיה עדיין רשומו ניכר, <persName>עבדו פרחי,</persName> פקיד בשלטונות התורכים בתחלתו ובאכחה של יק"א אחר-כך, נפטר בקצור ימים, וקשרו עליו הספד לא רק יהודים, אלא גם <persName>סופרים</persName> , ערבים. משורר ערבי חיבר עליו גם שיר קינה - כמנהג בין ערבים ובין יהודים במזרח מאז מעולם. שירקינה זה גם נדפס ונמצא ממנו בין ניירות שאספתי בדמשק.

 שקעה שמש בית פרחי שזרחה יותר ממאה שנה בכל סוריא לרבות גם ארץ-ישראל: מעכו ועד צפת וטבריה בואכה ירושלים, ובטלה השפעתה שהיתה רבה לא רק על הישוב היהודי בכל רחבי סוריה וארץ-ישראל, והרבה הרבה גם על מהלך המדינה בדרך כלל במחתות אלה. ברובע היהודי בדמשק זרחה שמשה של משפחת <persName>לאניאדו</persName> משפחה שמוצאה מארם-צובא היא חלב<persName>.יחיא פחה לאנינאדו </persName> הוא שהניח היסוד לה בדמשק, ובנה לה את חצרו, ארמונו בדמשק. מתחרה במשפחת<persName> לאניאדו</persName> היתה משפחת <persName>טוטח</persName> . שתפסה עד מהרה את המקום הראשון בחיי הציבור ביהדות דמשק.


 שקעה שמשה של משפחת <persName>פרחי</persName> בדמשק, ואולם זכרה לא נשכח. עד לגדולתה ב"ימי קדם" היה הארמון -המבצר של ר' <persName>שלמה אלמעלם</persName> ברובע היהודי, ליד בית הכנסת אלפרנג'י אחד מארבעת בתי-הכנסת הגדולים בדמשק. דרך שער שמעל לו חקוק: "בזה השער לא יבוא צער לא לזקן ולא לנער" אתה נכנס אל עולם מלא: חצרות בתוך חצרות מבוצרות וטורי אבני שיש שחורה ואדומה מסגרות לחלונות ושאר שרידי אמנות מעידים על גדולת המקום בהיל עליו אור בעליו. בתוך החצר עומדות שלש בריכות ארטיזיות, שפסקו זה משנים לזרוק את מימיהן. ועטורות הן ברכות אלו אגדה: היה מעשה וגזר השליט גזרות על היהודים. עמד ר' <persName>שלמה פרחי</persName> <persName>אלמעלס,</persName> ומלא את הקטנה בברכות מטבעות זהב, את הבינוניות במטבעות כסף ואת הגדולה במטבעות נחשת, והזמין את השליט, ואמר לו: "הרי אלה לפניך", ובטלה הגזרה.

 בזמן שאנו עוסקים בו, לא נשארו עוד רבים מבני המשפחה עצמה בדמשק. <persName>יוסף דוד פרחי </persName> היחידי בצאצאיה, שהיה מוכשר גם מפאת כשרונותיו הציבוריים גם מפאת השכלתו וביחוד מפאת תכונתו האישית והחן הנסוך עליו, להמשיך את שלשלת ביתפרחי בדמשק נשתקע בבירות, שקסמה לרבים מצעירי דמשק בעת ההיא בהתפתחותה הכלכלית והמדינית. מלבד שרידים זקנים תשושים ויתומיו הרכים של המנוח <persName>עבדו פרחי</persName> , לא ניכרו עוד בני-פרחי בדמשק.

 בשעת ירידה זו נמצא עוד שריד אחרון, שומר משמרת בית-פרחי בדמשק,<persName> יוסף אסלאן פרחי</persName> . אמנם הוא לא תפס עוד את המקום הראשון בקהלה באורח רשמי. ואולם בתוקף יחס בית-אבותיו ובאצילותו האישית, היה הוא הנוטאבל האזרח הראשון במעלה ליהדות דמשק. ישיש שכולו אומר הדרת שיבה. היה לא רק תפארתה של הקהלה הודה והדרה, אלא גם בעל נפש ערה ולוקח חלק בכל עניני הציבור, אם כסגן ראש-הקהלה ואם כעומד בראש מוסדות ציבור שונים בה. דעתו שהיתה נשמעת בענוות חן, היתה מקובלת בציבור, ומכריעה היתה בעיני המון בית-ישראל ברחוב היהודים בדמשק.

 והיו הימים ההם טרופים בדמשק, טרופים גם מבחינה מדינית גגם מבחינה כלכלית ואף גם מבחינה רוחנית.

 ירידה היתה בכל. מאוכלסית יהודי דמשק שמנתה לפני המלחמה עשרים וחמשה אלף לא נותרו אחרי מלחמת העולם הראשונה בדמשק אלא עשרת אלפים. רוב העשירים ובעלי היבלת והיזמה עזבוה ונדדו לא רק לבירות, אלא גם למצרים, ועד איטליה הגיעו. דלת העם הצעירה נדדה לבוינוס אירוס ונתפזרה בארצות אמריקה. דלים ועניים ותשושי-כח מלאו את רחובות דמשק, ויתומים למאות עזובים ורעבים התהלכו בהם.

 וקשה היה המצב המדיני. אחרי כיבוש סוריה וארץ ישראל בידי בעלי-הברית, התחילה ההתחרות הקשה בין אנגליה ובין צרפת בדבר השלטון בארץישראל ובסוריה. מהפכות חדשות לבקרים היפכו בארץ. האנגלים ממליכים את<persName> פייצל בן חוסיין</persName> , והצרפתים חותרים תחתיו עד שמגרשים אותו מדמשק.

 וקשה שבעתים היה מצב היהודים. נוסף על הסבל בעקב המצב המדיני בכללו, היו נתונים בין הפטיש ובין הסדן בסבת השאלה הציונית, אחרי הצהרת בלפור, ותנועת התחיה בארץ-ישראל. ברור היה כי לעמדה הציונית התנגדו לא רק הערבים, ובאי-כוח המופתי מארץ-ישראל שפרש רשתו גם בסוריה אלא גם השלטונות הצרפתים, שראו בכל תנועה ציונית בסוריה אך ורק תעמולת סוכנות בריטית, הבאה לקעקע ביצתם גם בסוריה. השיך <persName>עבד אל קדר אלמטפר</persName> הידוע<persName> ועארף אל עארף</persName> עמו, היו הרוח החיה בתנועת המופתי בדמשק, ועקבו אחרי כל מפעל יהודי לאומי ברבע היהודים בדמשק. עם כל תנודה ותנועה היתה צפויה הרבה פעמים סכנה לישוב היהודים בדמשק, והיתה צפויה לא פעם גם סכנה של פרעות מצד הערבים ביהודים. השלטונות הצרפתים אף הם לא נרתעו מאיומים.

 יהדות דמשק היתה נתונה בנסיון קשה כפול. ומה גם בהוסד בתי-ספר עברים על-ידי ועד-הצירים בשעתו בדמשק, על אשיות בתי-התלמוד שהתנונו עד למדרגה אחרונה. בתי ספר כי"ח שצרפת ראתה בהם משענתה גם הם לא ראו את המפנה החדש בעין יפה .ואולם יש לציין שיהדות דמשק עמדה בנסיון. מלבד מכתב מחפיר קצר של אחד הצעירים קטןאמונה אז בעתון ערבי, מכתב התכחשות לציון ולציונות, לא נכשלה יהדות דמשק, ולא זו בלבד אלא שעמדה איתן בנאמנותה לתקוות ישראל גם בפני משלחות עמים, שנשלחו לחקור את דעת הקהל.

 והרבה הרבה ממהלך רוחות זה בקהלה יש לזקוף לזכותו, מראשית בוא גולי <persName>גמאל פחה </persName> לדמשק בימי שלטון התורכים האחרונים, התעוררה בו מתוך קשרים עם הגולים אותה הזיקה לארץ-ישראל, נחלה לו מבית אבותיו במשך דורות. מתוך מגע ישר עם בני-ארץ-ישראל למד להכיר את כל עניני הציונות. ומאז התמסר להם בכל לבו, והיה אחד המשפיעים ביותר להצלחת התנועה הלאומית בדמשק. השתתפותו יחד עם חבריו - ויזכר לטוב המנוח מוסא אליהו טוטח, שגם הוא לא נספד כהלכה - במשלחות יהודים גם לשלטונות הצרפתים וגם לועדות חקירה שנשלחו בשעתן מאמריקה, השפיעו בהרבה לא רק כדי לחזק את רוח יהדות דמשק בעמדתה הלאומית, אלא גם על השלטונות והועדות בעצמן.

 ואולם אם במפעל המדיני היה שותף לאחרים, אם כי גם כאן היה הרוח החיה בראשי-הקהל והמכריע לצד הציונות לא פעם, הנה בעבודה


 התרבותית והעזרה הסוציאלית עמד ממש בראש.

 בתי-הספר העברים שנוסדו אז על-ידי ועדהצירים בדמשק, עמדו במדה רבה בחסותו. התענינותו הערה בפיתוחם שגשוגם ופריחתם לא פסקה גם שעה אחת. יום יום היה סר אליהם, ונותן דעתו על כל המתרחש בהם, שש בכל חידוש ועוזר להפרחתם.

 ועוד יותר מכן עשה הרבה בשני מוסדות אחרים, שיסד אז ועד הצירים. הוא נטל על עצמו את כל עול בית-המלאכה שנפתח אז, ללמד את ילדי ישראל בדמשק מלאכה, בשעת הירידה הקשה לבית-היתומים שנוסד אז הקדיש את כל מרצו. בקהלה ורבות נער ללא מצוא דרך לעתידו. והיה הוא, ההולך ערירי, אב ליתומי דמשק, בשעות הקשות ביותר להם.

 הזמנים נשתנו. נוער דמשק נהר בהמונים לארץ-ישראל, וכמעט נתרוקנה גלות דמשק מן הנוער שלה בהשפעת בתי-הספר העברים בה. ונמשכו אחרי הצעירים גם הוריהם. אמידים ועשירים - יתר הפליטה, בבית מוגרבי, עברו לארץ-ישראל לעיר ולקיבוץ. בכל תמצאו אותם כעת. בביקרו בארץ-ישראל, הייתי לו למורה דרך בבניני האוניברסיטה העברית. פניו נהרו מאשור למראה ההצלחה שהצלחנו בארץ.

 בפעם האחרונה נפגשתי אתו בדמשק בקהלה, ובלשכת בני-ברית לפני שש עשרה שנה, כשנשלחתי במלאכות שוחרי האוניברסיטה לסוריה, לבירות, דמשק וארם צובא. הוא היה אז נשיא לשכת בני ברית בדמשק, ומתוך ברכתו שמעתי מאושר למראה ההצלחה שהצלחנו בארץ.

 כבר נזדקן אז ואולם רוחו להטה באהבת הארץ והעם. זמן רב עוד החזיק מעמד בדמשק באותו בית-פרחי השני, בית עבדו פרחי, העומד מול "בית-אלמעלם", שברחוב היהודים. קמעא עזבו הצעירים את דמשק ועברו לבירות.

 ערירי, הלך אחרי בני משפחתו לבירות, ושם נפטר בשנה זו.

 בעתונות לא נזכר הדבר. גם אלה שהיו שותפיו לעבודה, וגם חניכיו שמהם יש גם שהגיעו לגדולה במדינת-ישראל לא העלו את זכרו. ואולם דרך העולם הוא כך. תשמשנה שורותי אלה מזכרת לאחרון מבית-פרחי בדמשק, בית חכמים ושועים ונדיבים, אשר עמד בפרץ בית-ישראל גם בארץ-ישראל כיובל שנים.

 מאת פרופ' ד"ר יוסף יואל ריבלין

</p></div>
         <div type="bibliogrphy">
            <listBibl>
<bibl>Volume: #15 ,Page: 4751 ,URL: http://www.tidhar.tourolib.org/tidhar/view/15/4751</bibl><bibl>Volume: #15 ,Page: 4752 ,URL: http://www.tidhar.tourolib.org/tidhar/view/15/4752</bibl>
<bibl>Volume: #15 ,Page: 4753 ,URL: http://www.tidhar.tourolib.org/tidhar/view/15/4753</bibl>
            </listBibl>
         </div>
      </body>
  </text>
</TEI>
