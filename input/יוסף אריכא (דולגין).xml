<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1905 ,URL: http://www.tidhar.tourolib.org/tidhar/view/4/1905</bibl><bibl>Volume: #4 ,Page: 1906 ,URL: http://www.tidhar.tourolib.org/tidhar/view/4/1906</bibl>
<bibl>Volume: #4 ,Page: 1907 ,URL: http://www.tidhar.tourolib.org/tidhar/view/4/1907</bibl>
<bibl>Volume: #4 ,Page: 1908 ,URL: http://www.tidhar.tourolib.org/tidhar/view/4/1908</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף אריכא (דולגין)</persName>

</head>
         <div><p> נולד בעיירה אוליבסק, ווהלין (פלך אוקראינה), ביום כ"ח בכסלו תרס"ז, לאביו <persName>יהושע דולגין</persName> (משכיל ות"ח מהטפוס המעולה, שקיבל חנוך כללי מושלם ונוסף על ידיעותיו ממקורות עבריים ידע יפה את פושקין ולרמונטוב בעל-פה והיה ציוני פעיל), ולאמו <persName>מרים</persName> בת <persName>ישראל פריילכמן</persName> (ששימש רוב ימיו ראש

 הקהלה, ונתפרסם בקשריו עם השלטונות שעמדו לו עד כדי שחרור גולים וסוציאליסטים מסיביר).

 חונך בבית הורים אמידים ומשכילים, אוהבי עברית ושוחרי חזון ציון. האוירה בבית היתה חפשית, חדורת הבנה לאור המסורת היהודית והלאומית כאחת. הבית שימש ועד למשכילים וציונים. בשנת 1914 עלה האב

 ארצה מתוך מגמה לקנות נחלה ולהשתקע, אלא שעקב המלחמה שפרצה שבועיים לאחר בואו נותק מבני ביתו והדבר לא יצא לפועל. הוא ישב קרוב לשנה ברחובות והיה ממקורביו של המשורר <persName>יהואש</persName> . בשובו לרוסיה בסוף אותה שנה גויס ולאחר המלחמה, לאחר פרעות אוקראינה בשנת 1919 עקר עם המשפחה לקובל ומשם, בתוקף נסיבות הזמן, עלה עם בני ביתו לארצות הברית. הבן <persName>יוסף</persName> לא נצטרף לנסיעה זו ועלה ארצה בשנת תרפ"ה.

 למד בחדר מתוקן באוליבסק, בגימנסיה עברית בקובל ובבית-ספר תיכון בניו-יורק כאשר ביקר שם בשנים 1929-1932. כן בקר שנית בארצות-הברית בשנת 1948 והפעם כסופר עברי שהביא את ברכת המולדת והספרות העברית. נתקבל שם ע"י העברים בהתלהבות כנציגה של המשמרת החדשה בספרות העברית.

 בילדותו הראה נטיה בולטת לספרות וחבוריו בגימנסיה ומחוצה לה נשאו חותם של בגרות בתפישה ובגישה לנושאים של תאור היפה והבריא בסביבה ובמגע עם הבריות. חושיו הבריאים דחפו אותו להתעסק הרבה בספורט. הצטיין באטלטיקה קלה ובעיקר בכדור-רגל. היה נשיא האגודה הספורטיבית "קדימה" בקובל וחבר "מכבי". בארץ היה חבר קבוצת "הפועל" בכדור-רגל בזכרון-יעקב בשנת תרפ"ו. כן הראה נטיה לציור אלא מכיון שהקדיש עצמו בעיקר לספרות עברית נאלץ לזנוח ענף אמנותי זה ובטוי לו נתן אח"כ שעה שצירף לספר ספוריו "מראות בכחול" ציורים שחתך בלינול, בשחור ובלבן.

 טייל בארץ לארכה ולרחבה, וזו משתקפת על נופה ואנשיה בספוריו. כן עבד כסולל כבישים, כפועל בנין, פועל חקלאי, ואח''כ כפקיד בעירית תל-אביב, וכמזכיר


 המחלקה הוטרינרית. מכאן תאוריו האוטנטיים על הקצבים. כיום ספרן בספריה העירונית "שער ציון".

 בשנת 1932 נשא לאשה את<persName> רבקה</persName> בת <persName>פנחס בן</persName> <persName>סירה שיפמן</persName> (הסופר והפדגוג העברי, ראה כרך א', עמוד 499). התקין לדפוס את ספרו הראשון. היה חבר ההגנה. עסק קצת בספורט והקדיש את רוב זמנו הפנוי ללמוד הארץ והכשרתו לספרות. בשנת 1933 פרסם את ספרו הראשון "לחם וחזון" שנתקבל יפה. ביאליק, קבק ואשר ברש ראו בספר התחלה של פרוזה טובה וציינו לשבח את הופעתו. ומאז המשיך לפרסם את ספוריו במיטב הבמות של הספרות העברית.

 המשורר <persName>יעקב כהן</persName> קירב אותו ביותר כעורך ופרסם רבים מספוריו בכרכי "כנסת" וב"התקופה".

 דבריו נתפרסמו: ב"התקופה", רוב כרכי ה"כנסת", "מאזנים", הירחון והדו-שבועון, "גליונות", "גזית", "טורים", "הדואר", "במעלה", בקבצים שונים, "דבר", "דבר השבוע", בעתונות הילדים ועוד. כן נתרגמו מספריו ומספוריו ללשונות שונות. קבל פרס ספרותי בעד מבחר הספור הא"י לשנת 1944. ערך יחד עם <persName>יצחק עוגן</persName> את הדפדפת לספרות עברית (הוצאת צ. ליימן בשנת תש"ב).

 ספריו: "לחם וחזון", רומן (הוצאת "שטיבל", 1933); "כנפי כסף", אגדות, (הוצאת "שטיבל", 1936); "אוד מוצל", רומן (הוצאת "שטיבל", 1937); "בסנורים", ספורים (הוצאת "סלע", 1939); "מראות בכחול", ספורים בלוית ציורים בידי המחבר (הוצאת "סלע", 1941); "בעלי יצרים", ספורים (הוצאת טברסקי, 1946); "פסק-דין", ספורים (הוצאת טברסקי, 1949) וכן חוברות אגדות וספורים.

 פעיל במוסדות אגודת הסופרים העברים. חבר הועד המרכזי משנת 1940. חבר פא"ן קלוב העברי. יו"ר החברה למפעלי ספרות. חבר מערכת "ים". ערך בעילום-שם דברי ספרות וחוברות. פרסם רשימות בקורת בחתימת <persName>יוסף צפוני</persName> , וכן רשימות על ציירים. מקורב לציירים ומוצא ענין רב בבעיותיהם. נתן בטוי לכך גם בכמה מספוריו.

 צאצאיו: <persName>עמוס, עפרה</persName> .

</p></div>
         <div type="bibliogrphy">
            <listBibl>
<bibl>Volume: #4 ,Page: 1905 ,URL: http://www.tidhar.tourolib.org/tidhar/view/4/1905</bibl><bibl>Volume: #4 ,Page: 1906 ,URL: http://www.tidhar.tourolib.org/tidhar/view/4/1906</bibl>
<bibl>Volume: #4 ,Page: 1907 ,URL: http://www.tidhar.tourolib.org/tidhar/view/4/1907</bibl>
<bibl>Volume: #4 ,Page: 1908 ,URL: http://www.tidhar.tourolib.org/tidhar/view/4/1908</bibl>
            </listBibl>
         </div>
      </body>
  </text>
</TEI>
