<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1233 ,URL: http://www.tidhar.tourolib.org/tidhar/view/3/1233</bibl><bibl>Volume: #3 ,Page: 1234 ,URL: http://www.tidhar.tourolib.org/tidhar/view/3/1234</bibl>
<bibl>Volume: #3 ,Page: 1235 ,URL: http://www.tidhar.tourolib.org/tidhar/view/3/1235</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף ברסלבסקי</persName>

</head>
         <div><p> נולד בא' אדר תרנ"ו ברומני, פלך פולטבה, אוקראינה, לאביו ר' <persName>דוד</persName> ולאמו<persName> שרה</persName> מבית ניימרק, שהיה מסונף למשפחת רבנים.

 למד בחדר ברוסיה ובשנת התרס"ה (1905) עלה לא"י ועם הוריו, אחיו ואחיותיו. למד עברית מפי מורה-בית פרטי שהובא במיוחד מיפו לעיר הערבית רמלה, בה החזיק אביו אכסניה בדרך-העגלות


 יפו-ירושלים, בשעה ששאר ילדי רמלה היהודים למדו אז בחדר מסורתי בשפת אידיש, בעבור המשפחה ליפו למד בבית-הספר "עזרה" וקיבל שיעור פרטי בתלמוד מפי מלמד בבית הכנסת החבד"י בנוה-שלום. ימים אחדים לפני חגיגת הבר-מצוה מת עליו אביו. בגיל זה התחיל בנתינת שעורים פרטיים, ובמשך הזמן הרויח כדי קניית ספרים ושכר לימוד. עם גמר ביה"ס "עזרה" עבר לגמנסיה "הרצליה" בתל-אביב. בימי מלחמת העולם הראשונה נותק יחד עם תלמידים רבים אחרים מעל ספסל הלימודים ונשלח לבית-הספר הצבאי בקושטא, עבר לבי"ס לקצינים למכונות-יריה, נתמנה שם למתורגמן על-יד המפקד הגרמני של בית-הספר, והועלה פעמים בדרגות קצין. בימי שירותו כמתורגמן הוטל עליו לתרגם "רגלמן" חדש למכונות-יריה מגרמנית לתורכית ולנסח פקודות מתאימות לתרגילי צבא בענף זה. ועדה של קצינים תורכים גבוהים עיבדה את הנוסח הסופי ברוח הלשון התורכית, הוזמנו קצינים מכל קצוות תורכיה ללמוד את התרגילים החדשים ואת הפקודות הכרוכות בהם. את ההסברים ואת הפקודות בפעם הראשונה השמיע בשעה שהקצינים התורכים הגבוהים שימשו באותה שעה חיילים טירונים. במשך הזמן הגיעו לקורסים האלה גם כמה מבני ארץ-ישראל, שהועלו לדרגת קצין בצבא התורכי .

 בשובו מן הצבא התורכי הוזמן ע"י פסח אברבוך, מנהל בית-הספר לבנים בנוה-צדק ללמד בכתה א' של בית-הספר, כי חסרו אז מורים בארץ. בימי מאורעות תל-חי ויפו היה ממדריכי הבטחון ברחוב בוסטרוס ביפו, נקרא ע"י אליהו גולומב לגליל לשמש שם כמדריך בעניני בטחון. התגורר תחילה בבלטוריה ואח"כ במרחביה, היה בשנים 1920-1922 מן המורים הראשונים של "אחדות העבודה" והסתדרות העובדים העברים הכללית, אשר פעלו במפיצי ידיעת הלשון העברית והתנ"ך בקבוצות החקלאיות ובקרב פועלי הכבישים בעמק. במשך ישיבתו בעמק נקרא אל אחת המושבות בגליל בכדי ללמד את אנשיה את השימוש במכונת-יריה. היה פועל חקלאי בקבוצים

 מרחביה וכנרת. מתוך מגע עם טבע עמקיזרעאל ועם כפרים ערביים, השומרים על שמות תנ"כיים, נתעורר לעסוק בידיעת-הארץ. את הרצאתו הראשונה על עמק-יזרעאל, שעיבד על סמך קריאה בכל התנ"ך, הרצה בבלפוריה, מרחביה ובקרב פועלי הכביש עפולה-נצרת. עם פועלים אלה ערך את הטיולים הראשונים לתבור, לעין-חרוד ולכרמל.

 בשנת 1922 יצא לוינה, ביקר זמן-מה באוניברסיטה וחזר אחר-כך לא"י. בשנים 1923-1927 היה מן המרצים הנודדים הראשונים של ועדת התרבות של הסתדרות העובדים העברים הכללית ומחלוצי הפצת ידיעת-הארץ בקרב המונים רחבים. באותן השנים הירבה לשוטט בארץ, פעמים רבות יחידי, לן בין פלחים ובדוים ולמד מפיהם. בחורף 1924 יצא יחד עם השומרים יגאל וצבי נדב בשליחות מטעם קבוצה איניציאטיבית לחקירת הנגב, שהיתר, מורכבת מותיקי תנועת "השומר". שלושת חברי המשלחת סיירו תחילה את דרום ים-המלח ואת עבר-הירדן הדרומי עד סלע באדום (פטרה), עשו ימים רבים ברכיבה על סוסים וגמלים לאורך כל ארץ אדום וחצי ארץ מואב, ישבו יום אחד בבית-הסוהר ברבת-עמון, משום שלא נענו לסחיטת "בקשישים" והיו "חשודים" על ריגול מסביב לחוסיין אבי עבדאללה, שהוכתר באותם הימים לחליף ברבת-עמון. המשלחת צוידה בתלבושת בדוית חיצונית, בנשק ובמכשירים גיאוגרפיים, והביאה עמה דינים וחשבונות על טיב השטחים שעברה. הפרעות ועיכובים מנעו מן המשלחת להגיע לעקבה ולשוב דרך הנגב לארץ.

 בשנת 1927 יצא לחוץ לארץ לשם השתלמות, למד לטינית ויוונית, נתקבל לאוניברסיטה הברלינית ולמד שם מדעי-המזרח וארכיאולוגיה. בתקופה זו עבר על כל המדרשים, על התלמוד הירושלמי ועל חלק מן הבבלי, ודלה מהם את החומר הגיאוגרפי על א"י. כן עשה גם לגבי הגיאוגרפים הערביים של ימיהכינים. מאז הוא משלב את החומר הזה בהרצאותיו ובמאמריו. בימי שהותו בברלין השתתף בכתיבת ערכים טופוגרפיים-היסטוריים על א"י באנציקלופדיה של הוצאת "אשכל", הרצה בתנועה הציונית, בתנועות נוער ובסמנריונים של "החלוץ" על א"י.

 בחזרו בשנת 1932 לא"י המשיך להתמסר להפצת ידיעת הארץ, חידש את סיוריו בשני עברי הירדן, התהלך בין פלחים ובדוים ולן בתוכם, כדי ללמוד את מנהגיהם ואת המסורת על א"י החיה בפיהם, חקר את הטופוגרפיה ההיסטורית של הארץ ואת עתיקותיה, הרצה את הרצאותיו בעיקר מטעם המרכז לתרבות של הסתדרות העובדים הכללית, בעיר, בכפר, בקבוץ ובמושב אך גם מטעם כל הזרמים והארגונים האחרים, החל בקרן הקימת לישראל, קרן-היסוד וכלה בויצ"ו, עליה חדשה, הפועל המזרחי, העובד הציוני. "עונג שבת", "בית העם", "קדימה" (התאחדות הספרדים), ארגון אמהות עובדות ו"התאחדות בני הישוב". כן הרצה הילה בסמנריונים


 למורים, לשליחים לגולה ולתנועות נוער שונות, הדריך רבבות בטיולים וסיורים, ניהל שני סמנריונים מיוחדים לידיעת-הארץ מטעם ההסתדרות, הקים תלמידים העוסקים בהפצת ידיעת-הארץ במקומותיהם, השתתף בהרצאות בכינוסים השנתיים לידיעת-הארץ מטעם החברה העברית לחקירת א"י ועתיקותיה ובכינוס העולמי למדעי היהדות באוניברסיטה בש' התש"ז. משנת התרצ"ג חבר הועד של סניף החברה העברית לחקירת א"י ועתיקותיה בתל-אביב.

 1940 מורה חלקי בבית-המדרש למורות על שם לוינסקי בתל-אביב.

 בשנת 1937 יצא לחדשים אחדים לאנגליה ללמוד את כתבי "הגניזה" של קאהיר, השמורים בלונדון, קמברידג' ואוכספורד, ופירסם אחר-כך כמה מחקרים על סמך התעודות שהעתיק שם. בשנת 1938 יצא בשליחות לפולין, הרצה כששה חדשים בסמינריון של מרכז "החלוץ" בוורשה, בארבעה סמינריונים גליליים מיוחדים למורים מטעם "תרבות" בווארשה, וילנה, פינסק ורובנה, ניהל סמינריון מיוחד להוראת עברית ותנ"ך לחברי ההכשרה בפולין, ביקר בקיבוצי-הכשרה רבים, סר לימים אחדים לקובנה בירת ליטה והרצה שם לפני מורים וחלוצים.

 את פרי הסתכלותו בנוף הארץ ותושביה ואת חקירותיו פירסם בעתונות, בקבצים מדעיים, באנציקלופדיות ובספרים, כגון: "ידיעות החברה העברית לחקירת א"י ועתיקותיה"; קבצי החברה, שהופיעו לזכר אישים שונים; "ציון" - רבעון להיסטוריה ואתנוגרפיה; "תרביץ" - למדעי הרוח, הוצאת האוניברסיטה העברית; "עדות" - רבעון לפולקלור ואתנוגרפיה; "קרית-ספר" - רבעון לביבליוגרפיה של בית הספרים הלאומי והאוניברסיטאי בירושלים; "הטבע והארץ"; "מערכות"; "עתידות"; "מבפנים" - בטאון "הקיבוץ המאוחד"; "הקונטרס". "הפועל הצעיר", "דבר", "הארץ", Journal of Palestine Oriental Society ועוד.

 הספרים אשר פירסם הם: "הידעת את הארץ", כרך א', - הגליל ועמקי הצפון, הוצאת הקיבוץ המאוחד (מהדורה א' - ת"ש; מהדורה ב' - תש"ג; מהדורה ג' - תש"ו; מהדורה ד' - תש"ז); "הידעת את הארץ", כרך ב' - ארץ הנגב (מהדורה א' - תש"ו; מהדורה ב' - תש"ז). מלחמה והתגוננות של יהודי א"י מאחר מרד בר-כוכבא ועד מסע הצלב הראשון", ההוצאה הנ"ל, תש"ג; "זבולון לחוף ימים" - הוצאת החבל הימי לישראל, תש"ג; "עקבה, מפרץ אילת וערבתו". כנ"ל תש"ד ומהדורה ב', תש"ח; "מצפה", הוצאת הקיבוץ המאוחד, תש"ג.

 מטעם מחלקת "החלוץ" של ההסתדרות הופיעה חוברת על הנגב בתרגום : לאידיש (1948), בולגרית, רומנית, הונגרית וצרפתית.

 "סביבתי" - תכנית ללימוד שטתי של הסביבה מבחינת ידיעת הארץ, דפים להדרכה, חוברת א', המרכז לתרבות תש"ח.

 על כתביו נכתבו למעלה ממאה רשימות והערכות. בכתובים: "הידעת את הארץ", כרך ג' - יםהמלח, הערבה ומפרץ-אילת, העומד להופיע בשנת התש"ט, וספר על תולדות א"י מימי הכיבוש הערבי. ועד מסע הצלב הראשון.

 ביום ו', ט"ו כסלו התש"ח (28.11.1947) זכה בפרס חנקין שחולק בפעם הראשונה מטעם הקרן הקימת לישראל, בסכום של 200 לא"י, עבור ספרו "ארץ הנגב".

 ביום כ"ד שבט תש"א, נשא לאשה את הד"ר <persName>מרים</persName> בת נתן גרינשפן.

 צאצאיו: <persName>שרה, דוד</persName> . 

</p>
<p>

 תוספות: 

 שינה את שם משפחתו: ברסלבי (ראה כרך ג', עמוד 1233)

</p></div>
         <div type="bibliogrphy">
            <listBibl>
<bibl>Volume: #3 ,Page: 1233 ,URL: http://www.tidhar.tourolib.org/tidhar/view/3/1233</bibl><bibl>Volume: #3 ,Page: 1234 ,URL: http://www.tidhar.tourolib.org/tidhar/view/3/1234</bibl>
<bibl>Volume: #3 ,Page: 1235 ,URL: http://www.tidhar.tourolib.org/tidhar/view/3/1235</bibl>
            <bibl>Volume: #9 ,Page: 3412 ,URL: http://www.tidhar.tourolib.org/tidhar/view/9/3412</bibl></listBibl>
         </div>
      </body>
  </text>
</TEI>
