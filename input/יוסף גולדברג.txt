יוסף גולדברג

Volume: #8 ,Page: 3145 ,URL: http://www.tidhar.tourolib.org/tidhar/view/8/3145


 תוספות: 

 נפטר ברעננה, ב' שבט תשי"ט (11.1.59) ונקבר בזכרון-מאיר (בני-ברק). (ראה כרך ח', עמוד 3144)

Volume: #10 ,Page: 3647 ,URL: http://www.tidhar.tourolib.org/tidhar/view/10/3647

 תוספות: 

 נולד בפתח-תקוה, ט' תשרי תרנ"ח (באוקטובר 1897).

 לאביו יצחק (ראה את הערך שלו בכרך זה) ולאמו זלדה בת אברהם אבא למפרט (מהמתיישבים הראשונים בפתח-תקוה).

 קיבל חינוך מסורתי בתלמוד תורה ובבי"ס פיק"א בפתח-תקוה.

 אחרי גומרו את ביה"ס, החל לעבוד בפרדס ויצא לעבוד בחוץ בכדי לעזור למשפחה.

 בשנת 1916 נסע בשליחות לדמשק (סוריה) למכור


 פרי הדר. התורכים תפסו אותו והאשימוהו בריגול. בהיותו אסיר בדמשק, העבירו אותו לנצרת ושם גילה את קוברסקי (שהיה מנהל התזמורת בפתח-תקוה) ששימש באותה תקופה מנצח תזמורת בצבא התורכי. פנה אליו ובהתערבותו נשלח לחיפה ושוחרר.

 עם כניסת הצבא הבריטי לארץ התגייס ב-1917 למשטרת החופים. ושירת עד שנת 1920.

 בראשון למאי 1921 בפרוץ מאורעות הדמים ביפו והתנפלות הערבים על המושבות השתתף בהגנת ההמושבה פתח-תקוה והיה בין קבוצת הרוכבים של אברהם שפירא , ראש השומרים בפתח תקווה ועוזריו: אבשלום גיסין , (ראה בכרך שני, בעמוד 741) שנהרג יחד עם עוד שלושה מבני המושבה ביום 5.5.1921 (כ"ז ניסן תרפ"א) והם: חיים צבי גרינשטיין (ראה כרך שני, עמוד 618); נתן דוד רפפורט  (ראה כרך ראשון, עמוד 196) וזאב אורלוב (מצבת זכרון לגיבורי פתח-תקוה הוקמה ע"י הסתדרות בני בנימין בפתחתקוה).

 בשנת 1925 נתמנה בתור שומר ראשי בפרדסים בפתח-תקוה והסביבה.

 לפי בקשת הסתדרות החקלאים נתקבל לעבוד במשרדי הממשלה היות והיה בקיא בכל שטחי הקרקעות בפתח-תקוה והסביבה.

 בשנת 1925 נשא לאשה את יונה  בת אלחנן ואיטה קרמר , מווילנה.

 אחרי קום המדינה נשאר לעבוד במשרד האוצר.

 נפטר בפתח-תקוה, כ"ו תמוז תשכ"ה (22.7.1968).

 בנותיו: אביגיל אשת יהודה גולדשטיי ן (ילדיהם : אילן ואלונה); אביבה ז"ל אשת אברהם גרינברג (נפטרה אחרי מות אביה. השאירו בן מאומץ בשם שי).

Volume: #19 ,Page: 5609 ,URL: http://www.tidhar.tourolib.org/tidhar/view/19/5609
