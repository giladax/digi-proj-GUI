<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2009 ,URL: http://www.tidhar.tourolib.org/tidhar/view/4/2009</bibl><bibl>Volume: #4 ,Page: 2010 ,URL: http://www.tidhar.tourolib.org/tidhar/view/4/2010</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף ויתקין</persName>

</head>
         <div><p> נולד בעיר הפלך מוהילב (רוסיה הלבנה), י"ב אב תרל"ו (1876), לאביו ר' <persName>שמעון </persName> (שו"ב בקורסק, מחבר ספרי הדרוש "שביל טוב" לפי פרשיות התורה; החלקים על ספרי בראשית ושמות נדפסו בחייו ויתרם נשארו בכתב-יד. עלה לארץ עם אשתו בתרס"ד ובמשך שנה היה מורה לדת בביה"ס של בנו <persName>יוסף</persName> במסחה. חלה והועבר לצפת ושם נפטר ונקבר), ולאמו <persName>לאה </persName> (נפטרה בגיל 89 בתש"ה בתל-עדשים).

 קיבל חינוך מסורתי-תורני והוריו שכרו מורים ללמדו תנ"ך וכתיבה עברית ורוסית. בן 17 למד פנקסנות ובן 18 קיבל משרה במשרד למסחר בתבואות ונטה אחרי שאיפות זרות להעלאת רמתו החמרית והרוחנית של העם הרוסי, כדרך הרבה צעירים משכילים תלושים בזמן ההוא.

 בשורת הקונגרס הציוני הראשון משכה אותו לפעולה למען תחית עמו ובתרנ"ח עלה לארץ. עבד כארבעה


 חדשים כפועל בראשון-לציון ואח"כ נעתר להזמנת אנשי גדרה והלך להיות מורה בבית-ספרם.

 ידיעות ונסיון בהוראה לא היו לו, אך מתוך שאיפה אידיאלית לחנך את העם לקראת עתיד יותר טוב ויפה התמסר להשתלמות עצמית, ובקשת האמת והטוב שבנפשו קרנה מאישיותו והשפיעה על חניכיו ובמשך זמן קצר נודע כאחד מטובי המורים, אחרי שנתים עבר

 להורות בביה"ס בראשון לציון. מתרס"ד עד תרס"ו ניהל את ביה"ס בכפר תבור ואח"כ חזר לראשון לציון ושם נשאר עד הסוף. בכל המקומות השתדל למען שכלולים בבית-הספר ועמד בתוקף על דרישותיו כלפי ההורים והעסקנים המקומיים, שיתנו את כל הדרוש לשכלולים. פעל גם להעלאת הרמה התרבותית של בני הנוער במושבות על-ידי שעורי ערב, מסיבות קריאה וכו' ונודע כמורה ומחנך למופת, שמועמדים להוראה ומורים צעירים היו באים להאזין לשיעוריו לשם השתלמות במקצוע.

 דמותו הרוחנית של הישוב החקלאי לא סיפקה את שאיפותיו, ולא פעם נתן ביטוי להרגשתו זו בשיחות, במאמרים בעתונות העברית בגולה שממנה בא לארץ וברשימותיו שגנז בגלל חריפתן היתרה. את התרופה ראה בתקומת צבור של עובדי-אדמה משכילים ואידיאליסטים, פועלים חדורי שאיפות של צדק סוציאלי וחופש אנושי, שיהיו אכרים עצמאים על אדמת הלאום בעזרה לאומית, לבל יהיו תלויים בעבודה שכירה אצל אכרים שאינם מבינים לרוחם.

 מתוך כך נתן יד ליוצרי מפלגת "הפועל הצעיר" והיה ממנהיגיה הרוחניים והוגה-דעותיה שפרסם במאמריו בעתונה ובחוברות בעניני התישבות, עבודה וחינוך. חיבר את ה"קול קורא אל צעירי ישראל אשר לבם לעמם ולציון", שנשלח על-ידי "חבורת צעירים מארץ ישראל" באדר א' תרס"ה לרוסיה, פורסם והופץ על-ידי<persName> מ. אוסישקין </persName> ונתן דחיפה חזקה להתחלת העליה השניה. בחייו הפרטיים הסתפק במועט ואת החלק הגדול של שכרו הקדיש לתמיכה באמו ובאחיותיו.

 חלה במחלת הסרטן. נסע לוינה, נותח, אך ללא הועיל והזדרז לחזור ארצה לבל ימות על אדמת נכר.

 נפטר בראשון לציון, ד' שבט תרע"ב.

 אחרי מותו הוציא "הפועל הצעיר" את מבחר כתביו בספר מיוחד (יפו, תרע"ב). על שמו נקראו רחובות בראשון לציון ובמקומות אחרים ומשק-העובדים כפר-ויתקין בעמק חפר.

</p></div>
         <div type="bibliogrphy">
            <listBibl>
<bibl>Volume: #4 ,Page: 2009 ,URL: http://www.tidhar.tourolib.org/tidhar/view/4/2009</bibl><bibl>Volume: #4 ,Page: 2010 ,URL: http://www.tidhar.tourolib.org/tidhar/view/4/2010</bibl>
            </listBibl>
         </div>
      </body>
  </text>
</TEI>
