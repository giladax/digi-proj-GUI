<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 89 ,URL: http://www.tidhar.tourolib.org/tidhar/view/1/89</bibl><bibl>Volume: #1 ,Page: 90 ,URL: http://www.tidhar.tourolib.org/tidhar/view/1/90</bibl>
<bibl>Volume: #1 ,Page: 91 ,URL: http://www.tidhar.tourolib.org/tidhar/view/1/91</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף זימנבודה</persName>

</head>
         <div><p> נולד בצ'נסטוכוב, פולין, בשנת תר"ל (15.8.1870), לאביו <persName>רפאל</persName> ולאמו <persName>מיכל</persName> . קיבל חנוך יהודי מסורתי והתמסר בראשית שנות בחרותו לפעולה ציונית בין הנוער. גם הוריו השתוקקו לעלות ארצה, חיסלו את עסקיהם, עברו לרומניה, הפליגו באניה עד בירות בתרמ"ז. בהיות אז שערי הארץ סגורים בפני עולים יהודים ממזרח-אירופה חזרו ההורים מבירות לפולין. אך יוסף הצעיר חדר ארצה כעולה "בלתי חוקי" ובא לזכרון יעקב.

 כאן נתקבל כאחד התלמידים הראשונים בביתהספר החקלאי לפועלים, שיסד<persName> הבארון רוטשילד</persName> במושבה. למד בשלש שנים את עבודות הכרם והפלחה לסוגיהן ונתחבב על מוריו, מדריכיו וחבריו.


 בתר"ן נבחר על-ידי הפקידות להתנחל במושבה הקטנה מאיר שפיה שיסד הבארון. התחיל שם את החיים והעבודה מבראשית, נשא בכל הסבל של חלוצי המקום ועודד את חבריו לעמול למען העתיד. (אחר זמן עזר בנסיונו החלוצי ובעבודתו למיסדי גבעתעדה ועתלית בעליה על הקרקע ובהכשרת המקום).

 נשא לאשה את<persName> קיילה</persName> בת<persName> יהודה לוקאצ'בסקי</persName> <persName>(בקנשטין) מווילקובישק,</persName> ליטה, שהתגורר זמן-מה בייקאטרינודאר, קאוקאז, עלה ארצה עם משפחתו והתישב כאכר בזכרון-יעקב, וכאן נפטר בי"א טבת תרפ"א). קיילה ילדה לו שני בנים ושבע בנות והיתה לו לעזר בעבודות המשק והבית עד זקנה ושיבה.

 פיתח את משקו בענפים רבים וסיפק ממנו את רוב צרכי הבית, אפילו יין וקוניאק הכין בעצמו מפרי כרמו; גידל טבק ממין משובח ביותר; התמחה בגידול עצי תות ותולעי משי ומשפחתו ארגה משי מתוצרת-בית, שבמלחמת-העולם הראשונה השתמש בו אף הד"ר<persName> הלל יפה</persName> , אז רופא בזכרון-יעקב, לצרכים רפואיים (חבישת פצעים ותפירת ניתוחים). רבים באו לסייר את משקו כדי ללמוד ממנו, ביניהם אף חקלאים לא-יהודים. קיבל אות-הצטיינות מהממשלה הטורקית ושלש הצטיינויות מאת ממשלת פלשתינה (א"י) בעד תוצרת משובחת של משקו (תולעי משי ותעשיות-בית שונות) שהציג בתערוכות חקלאיות, ושתילי הגפן והזית שלו זכו לשם טוב בארץ. השקיע עבודה רבה בנטיעת חורשת-הארנים של שפיה.

 כמוכתר המושבה סייע <persName>לישראל בלקינד</persName> להשיג מהפקידות את הבנין של בית-ההבראה לאכרים, כדי להקים בו את המוסד החינוכי "קרית ספר" בשביל 50 יתומים שהוריהם נרצחו בפרעות קישינוב. כן עזר לקיום המוסד במשך כל זמן היותו בשפיה.

 ביתו היה פתוח לאורחים ושימש מרכז לפועלים שבכפר, מהם התופסים כיום עמדות מכובדות בחיי הישוב בענפים שונים, ובביתו נוסד "השומר" בפסח תרס"ט. פועליו הוקירוהו וחיבבוהו בשל יחסו הידידותי והוראתו רבת-הערך בחקלאות, וכן בשל מסירותו הרבה לארץ ולהחיאתה משממותיה, ובמלאות לו 75 שנה זכרוהו ורשמוהו בספר הזהב של הקה"ק. רבים מאנשי ההנהגה והספרות ביקרו בביתו ובמשקו וראו בו מופת לכושר הארץ לשוב לפוריותה בידי ישראל.

 במלחמת-העולם הראשונה הרבה לפעול למען סידור הגימנסיה הרצליה בשפיה, אחרי צאתה מתלאביב בעת הגירוש הכללי באביב תרע"ז ושקד על הספקת צרכי המזון של התלמידים, וכן הרבה לעזור ליתר המגורשים והפליטים. בהארחה נדיבה ומתנות נפוליונים של זהב לפקידי השלטון הטורקי שיכך את כעסם הרשמי כשבאו להציק ל"מהגרים", וביחוד בעת שחיפשו אחרי <persName>יוסף לישנסקי</persName> , איש המחתרת העברית "נילי", שהוא עזר לא מעט להסתרתו, - וכך הצליח למנוע פגעים רבים מהיהודים הנרדפים.

 השתתף ביסוד לשכת בני ברית "אדולף קראוז" בזכרון-יעקב והיה תמיד מאחיה הפעילים.

</p></div>
         <div type="bibliogrphy">
            <listBibl>
<bibl>Volume: #1 ,Page: 89 ,URL: http://www.tidhar.tourolib.org/tidhar/view/1/89</bibl><bibl>Volume: #1 ,Page: 90 ,URL: http://www.tidhar.tourolib.org/tidhar/view/1/90</bibl>
<bibl>Volume: #1 ,Page: 91 ,URL: http://www.tidhar.tourolib.org/tidhar/view/1/91</bibl>
            </listBibl>
         </div>
      </body>
  </text>
</TEI>
