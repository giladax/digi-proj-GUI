<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1578 ,URL: http://www.tidhar.tourolib.org/tidhar/view/4/1578</bibl><bibl>Volume: #4 ,Page: 1579 ,URL: http://www.tidhar.tourolib.org/tidhar/view/4/1579</bibl>
<bibl>Volume: #4 ,Page: 1580 ,URL: http://www.tidhar.tourolib.org/tidhar/view/4/1580</bibl>
<bibl>Volume: #4 ,Page: 1581 ,URL: http://www.tidhar.tourolib.org/tidhar/view/4/1581</bibl>
<bibl>Volume: #4 ,Page: 1582 ,URL: http://www.tidhar.tourolib.org/tidhar/view/4/1582</bibl>
<bibl>Volume: #4 ,Page: 1583 ,URL: http://www.tidhar.tourolib.org/tidhar/view/4/1583</bibl>
<bibl>Volume: #4 ,Page: 1584 ,URL: http://www.tidhar.tourolib.org/tidhar/view/4/1584</bibl>
<bibl>Volume: #4 ,Page: 1585 ,URL: http://www.tidhar.tourolib.org/tidhar/view/4/1585</bibl>
<bibl>Volume: #4 ,Page: 1586 ,URL: http://www.tidhar.tourolib.org/tidhar/view/4/1586</bibl>
<bibl>Volume: #4 ,Page: 1587 ,URL: http://www.tidhar.tourolib.org/tidhar/view/4/1587</bibl>
<bibl>Volume: #4 ,Page: 1588 ,URL: http://www.tidhar.tourolib.org/tidhar/view/4/1588</bibl>
<bibl>Volume: #4 ,Page: 1589 ,URL: http://www.tidhar.tourolib.org/tidhar/view/4/1589</bibl>
<bibl>Volume: #4 ,Page: 1590 ,URL: http://www.tidhar.tourolib.org/tidhar/view/4/1590</bibl>
<bibl>Volume: #4 ,Page: 1591 ,URL: http://www.tidhar.tourolib.org/tidhar/view/4/1591</bibl>
<bibl>Volume: #4 ,Page: 1592 ,URL: http://www.tidhar.tourolib.org/tidhar/view/4/1592</bibl>
<bibl>Volume: #4 ,Page: 1593 ,URL: http://www.tidhar.tourolib.org/tidhar/view/4/1593</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף טרומפלדור</persName>

</head>
         <div><p> נולד בפיאטיגורסק, צפון קאוקאז, רוסיה, א' טבת תרמ"א (21.11.1880 - לפי הלוח הישן), לאביו <persName>זאב </persName> (ממשפחה שמוצאה מפולין, נלקח בכח לצבא הרוסי בעודו נער רך, נמסר לחינוך בבתי גויים, שרת 25 שנה והצטיין במלחמת קרים בהגנה על סבאסטופול, עמד בגבורת נפש נגד כל הלחץ והפיתויים להתנצר, היה אחרי שחרורו רוקח ראשי בבית החולים היהודי ברוסטוב ע"נ דון. יהודי מסור כל ימיו, עד שנפטר בפיאטיגורסק - כבן 85 ב-1915) ולאמו<persName> פידוסיה</persName> בת <persName>משה אקסלבאנדנט</persName> (ילידת קאוקאז, נוטה להתבוללות גמורה, ממשפחה שלא מעטים מתוכה התנצרו).

 בשנתו השביעית למד חצי שנה ב"חדר" והכריח את אמו - בפעם הראשונה בביתה - להכין פסח כשר ו"סדר" כמנהג ישראל, ואביו סיפק לו לקריאה ספרים על הגבורה והתפארת בישראל בימי קדם, כדי לחזק בכך את הרגש היהודי שבו. גמר בהצטיינות את בית-הספר העירוני, עמד בהצלחה בבחינת הכניסה לבית הספר הריאלי - ולא נתקבל, מפני שכבר נתמלאה מכסת האחוזים של המקומות, שהוקצבה - לפי חוק ה"נומרוס קלאוזוס" - בשביל תלמידים יהודים. אמו דרשה ממנו שיסיר את "המכשיול היהודי" מעל דרך התקדמותו בחיים ויתנצר, אך "אוסיא" הקטן (כך קראו לו במשפחה ברוסית) סירב בהחלט. נסע מרוסטוב אל אחיו <persName>הרמן</persName> , שהיה רופא-שינים בפיאטיגורסק, עיר משפחת אמו, למד את המקצוע והחל עובד בו. הרבה לקרוא בספרות, וביחוד הושפע מכתבי <persName>ל. טולסטוי</persName> וניסה לחיות על פי תורתו, שקד על לימודי ביה"ס התיכוני באופן פרטי, פיתח ואימן את גופו בתרגילים קשים, וכשהגיעה אליו השמועה על הרצל והציונות החל להתענין בה ובתולדות ישראל, ובין היהודים המעטים בעלי זכות ישיבה בפיאטיגורסק מצא אחדים שהצטרפו אליו לחוג ציוני והוא היה להם ליושב ומדריך.

 בן 20 נבחן באוניברסיטת חארקוב והוסמך לרופא שינים. בן 22 גויס לצבא ונשלח לשרת בטולצ'ין שבפידוליה. עשה רושם טוב במראהו, באפיו ובהתנהגותו, מילא את כל חובותיו בנאמנות ובזריזות וסירב להשתמש בזכותו בתור בעל השכלה כדי לה


 פטר מהעבודות הגסות שבקסרקטין ולהשיג יתרונות שונים, וגם כאן ארגן אגודה ציונית של חיילים יהודים ונבחר ליושב-ראשה.

 בסוף שנת 1903, כשמלחמת רוסיה יאפאן נראתה באופק, והחיילים היהודים נתפלגו לנוטים להשתמטות מהקרבה בעד המולדת החורגת המתנכרת ליהודים, ומאידך לפטריוטים נאמנים המוכנים לתת את חייהם באשראי לרוסיה כדי שאח"כ תכיר בחובתה לתת זכות אזרח גם ליהודים, נמנה טרומפלדור על הפטריוטים ואף הוכנס לרשימת החיילים המיועדים לעבור לגדודים חדשים שישלחום למזרח הרחוק. אח"כ הוצא מן הרשימה, וכשבא הגנרל מפקד הדיביזיה לסקור את הגדוד פנה אליו טרומפלדור בבקשה שישלחוהו לחזית סיביר. מפקד הגדוד התנצל, שהועיד

 לשלוח את החייל האמיץ הזה לבי''ס לסמלים, וכשהשיב יוסף לשאלת הגנרל שהוא מעדיף את השרות במלחמה על העליה בדרגה, ניתן לו מבוקשו.

 בחזית המזרח הרחוק בכלל ובקרבות ליד פורטארתור בפרט הצטיין בעלילות אומץ וגבורה, ביושר ונאמנות, ביחס של חברות טובה ליתר החיילים, בעמידה איתנה ונימוסית שבענווה אצילה כלפי מפקדיו. לא פעם נשך את שפתיו עד דם לשמע המחמאה המכאיבה מפי מפקדים, כשהיה מוחה נגד דיבוריהם בבוז על יהודים, כי לא אליו נתכוונו, שכן אין הוא נראה כלל כיהודי... זכה לאות-הכבוד "צלב סנט ג'אורג בארבע דרגותיו ולכבוד אישי מצד קטן וגדול. באחד הקרבות ריסקו רסיסי פגז תותח את ידו השמאלית והיה הכרח לקטעה עד ממעל למרפק, וכשבא חברו <persName>דוד בילצרקובסקי</persName> לבקרו בבית-החולים וחיפש מלים לנחמו על אבדן ידו,

 הרגיע הוא את מרגיעו: ''אין דבר! עוד תראה כיצד נעבוד בארץ-ישראל" - ואף נאבק עמו בידו הימנית. כדי להראות לו, שגם ביד אחת עוד כוחו אתו.

 במאה ימי טיפול בבית החולים הבריא לגמרי" שוחרר מהצבא והורשה לנסוע הביתה. אך לבו לא נתנו לעזוב את חבריו, שבשורותיהם נלחם והוא ביקש לתת לו חרב ואקדח ולהחזירו לשורת הלוחמים. בקשתו נתמלאה והועלה לדרגת סגן-קצין. תהלתו פורסמה בפקודת יום מיוחדת וניתן לו כבוד צבאי שרק מצביעים מנצחים זוכים לדוגמתו. הצטיין גם כמפקד מחלקה וכמחנך חייליו להתנהגות מוסרית. ברמה שהיתה נדירה בצבא הרוסי הצארי והוסיף מעלים חדשים על מחרוזת מעשי גבורתו.

 אך גבורת טרומפלדור לא הספיקה להציל את הצבא הרוסי. עם כניעת כל חיל המצב של פורטארתור הובל גם הוא למחנה שבויים ביאפאן. במחנה ארגן את חמש מאות השבויים בהסתדרות אחת, יסד קופה לעזרה הדדית, רכש מכשירים וחמרים, לבעלי המלאכה שבהם. יסד ספריה ובית-ספר לשבויים היהודים ועוד אחד לשבויים הרוסים, ובמשך השנה של השבי קיבלו שם רבים ראשית דעת בלימודים האלמנטריים, ואפילו בקריאה וכתיבה ברוסית (מחוסר ספרי לימוד חיבר בעצמו ספר הדקדוק הרוסי בשבילם). נשא הרצאות במדעים ובספרות, ארגן להקה שהציגה את ''מכירת יוסף" באידית ובשביל החברים הגויים הוציא בחוברת את הטכסט בתרגום רוסי, כדי שגם הם יוכלו ליהנות מן ההצגה. ייסד אגודה ציונית שמנתה 125 חבר, ואת השקלים ויתר הניירות לעבודה ציונית קיבל מאת ההסתדרות הציונית


 באמריקה, הוציא במחנה עתון ציוני ברוסית וחברי האגודה רשמו אותו בספר הזהב של הקהק"ל. הטיף לרעיונו הציוני-הסוציאליסטי: ליסד בארץ נקודותישוב שיתופיות על בסיס של עבודה עצמית והגנה בכוחות עצמיים על ישובי היהודים בארץ, ובחר לו 11 חברים, שאחרי השחרור מהשבי יעלו אתו ארצה להגשמת הרעיון. כתב <persName>למ. אוסישקין</persName> את הצעתו בדבר הקמת כח הגנה יהודי בארץ, אך אוסישקין דחה את הצעתו בהחלט והשיב לו, כי בארץ לא היתה מעולם הגנה עצמית, איננה כיום וגם לא תהיה בעתיד...

 כשהוחזר מהשבי לגדודו בחארבין נתקבל בכבוד גדול על גבורתו ועל פעולתו לטובת השבויים. מפקד הגדוד הציע לגנרל להעלותו לדרגת סגן-קצין ראשי, אך הגנרל לא העיז לתת ליהודי דרגה גבוהה כזו על דעת עצמו, ורק אחרי שהוצג טרומפלדור בפטרבורג בפני בית המלוכה (לפי אחד המקורות מסרה לו המלכה אות הצטיינות ויד מלאכותית), ניתנה לו דרגת סגן לויטננט ואחרי שעמד ב-1907 בבחינת הבגרות נתמנה ללויטננט בחיל המילואים.

 אחרי ביקור במשפחתו חזר לפטרבורג להשתלם במדעים לפני עלותו ארצה. התכונן בלימודים ועבר את בחינת הבגרות בהצלחה וגרשם במחלקת המשפטים של האוניברסיטה, בתקופת הכנותיו לבחינה ביקרה אצלו נסיכה רוסית והציעה לו עזרה לקאריירה צבאית גבוהה, בתנאי "פעוט" - שימיר את דתו. הוא הודה לה באדיבות על רצונה הטוב ועל הבטחתה לעזור לו בבל עת שיפנה אליה, אלא שלא פנה עוד אליה לעולם. הוא לא נשא עוד את נפשו לצבאיות. אך היה מוכן להלחם על המולדת היהודית הן כקצין והן כחייל פשוט.

 בתקופת לימודיו באוניברסיטה חי עם עוד ששה חברים חיי קומונה בדירה שכורה לכולם בשותפות. השתתף בחיים החברתיים של הסטודנטים היהודים למד עברית ותולדות ישראל והטיף בין הסטורנים ליסוד קומונה חקלאית בארץ-ישראל כדי להקים חברה חדשה על בסיס המוסר והצדק, ללא ניצול הזולת. הסטודנטים לא נמשכו ביותר אחרי הרעיון ה"אכזוטי" של הגשמת סוציאליזם לא-מרכסיסטי ודוקא בפנה נדחה באסיה. את הראשון שהסכים לדעותיו (<persName>יהודה קו</persName> <persName>פילביץ</persName> , שהיה אח"כ חברו בעבודת "החלוץ" ומיוצרי "גדוד העבודה" על שמו) מצא לא בין הסטודנטים אלא בכלא לאסירים פוליטיים במבצר פטרופאבלוסק בפטרבורג, שמה הוכנס יוסף לזמן קצר כשנעצר בשל השתתפות בהפנגת סטודנים בלתי-חוקית אחרי מות טולסטוי. ועוד חבר מצא לו באמצעות הדואר זה היה <persName>צבי שץ</persName> תלמיד ביה"ס הריאלי ברומני שבאוקראינה (אח"כ פועל וסופר בארץ; נהרג יחד עם<persName> י. ח. ברנר</persName> וחבריו במהומות מאי 1921 ביפו), שהגה והציע רעיונות דומים ושמעו הגיע אל <persName>יוסף</persName> ומאז ביררו וליבנו ביניהם את הרעיון בחליפת מכתבים,

 בראשית 1910 עלה <persName>שץ</persName> לארץ לעבוד ולחקור את התנאים להגשמת הרעיון ואחרי שנה חזר לרוסיה לשם הכנת קבוצה להגשמה. בינתים יצא יוסף בחדשי החופש מלימודים להכשיר את עצמו בחווה לעבודה חקלאית. באוגוסט 1911 נסע לרומני ויחד עם שץ ערכו שם ועידה בת שבעה משתתפים, שם נפגש בראשונה עם שץ ועיבדו את תכנית הפעולה ואת ביסוסה הרעיוני. אח"כ חזר לפטרבורג להשלים את לימודיו. התעודה ממדרגה שלישית שקיבל לא סיפקה אותו, ובינתים אף הוצא לזמן-מה מהאוניברסיטה באשמת התעסקות ב"פוליטיקה". השלים בלימוד פרטי את השיעורים שלא שמע, נבחן בהם בסתיו 1911 ונכשל בחוקי הכנסיה. באביב 1912 נבחן שנית והפעם קיבל תעודת-גמר כחפצו ומעתה היה חפשי להתמסר לרעיון המרכזי של חייו ולעלות להגשימו בארץ-ישראל.

 בסתיו 1912 עלה לארץ עם קבוצה בת 5 חברים ו-5 חברות ונכנסו לעבוד בחות מגדל שליד טבריה. נסיונותיהם להקים את הקומונה לא עלו יפה ולאחר זמן עבר יוסף לעבוד בדגניה ובעבודתו ביד אחת הצליח כמו פועל מהטובים והחזקים ביותר, נתחבב על כל הנפגשים אתו והילת הגבורה האופפת אותו ויחסו הענו והלבבי לכל אדם וחזונו על טוהר חברת העתיד היו לנכסים רוחניים יקרים בצבור החלוצים והעובדים.

 ב-1913 נסע לוינה, לקונגרס הציוני ה-11., והשתדל - אך לשוא להשיג את הבטחת מנהיגי הציונים, שבתות מגדל תהיה רק עבודה עברית. משם נסע לרוסיה להתראות עם חברי קבוצתו ולרכוש חברים חדשים. שם מצא תמורה גדולה באמו: היא "חזרה בתשובה", הפכה ליהודיה בלב ונפש והשתוקקה לעלות ארצה ולעבוד במשק הבית בקומונה שיקים "אוסיה" שלה. (נפטרה בפיאטיגורסק ב-1920). אחרי זמן קצר חזר לארץ ולעבודתו בדגניה.

 משפרצה מלחמת-עולם א' קיבלו כל פועלי הקבוצה את הנתינות הטורקית, לבל יגורשו מן הארץ. אך יוסף לא ראה את עתיד הארץ בנצחון טורקי, וכקצין-מילואים רוסי לא נתנו רגש-הכבוד הצבאי להשילך את מעמדו ככלי-אין-חפץ-בו, וכשהוכרזה פקודת הממשלה לנתיני רוסיה להתאזרח או לצאת, לבש את מדי הקצין הרוסי, התיצב לפני המושל הטורקי בטבריה ונשלח מהארץ בכבוד הניתן לקצינים.

 יצא עם היוצאים לאלכסנדריה של מצרים. שם נפגש עם <persName>זאב ז'בוטינסקי</persName> ויחד זמו ופעלו ליצירת גדוד עברי, שישתתף במלחמה על ארץ-ישראל במסגרת הצבא הבריטי, וכך יוכל הוא לצאת ידי חובתו גם כלפי מולדתו הרוסית, בהלחמו בצבא בעלת בריתה, וגם כלפי מולדתו האמתיתי ארץ-ישראל, בהלחמו למען שחרורה מהשלטון הטורקי המתנגד לרעיון ולמפעל של הציונות. משסירבה המפקדה הבריטת במצרים לקבל לצבא גדוד יהודי של לוחמים בנשק והסכימה רק לגדוד של שרות


 עזר בהובלה, "גדוד נהגי הפרדות", הסתלק ז'בוטינסקי מההתנדבות והחליט לחזור על הצעתו לאחר זמן, כשהאנגלים יסכימו אף לגדוד לוחם. אך טרומפלדור, כאישצבא מנוסה במלחמה, ידע שבחזית חשוב גם שרות ההובלה כמו השרות בנשק ובשביל התחלה כדאי לקבל את התנאים שהציע הגנרל<persName> מכסוול</persName> בשם המפקדה.

 אספת היסוד של "גדוד נהגי הפרדות" בגליפולי התקיימה בביתו של<persName> מרדכי מרגלית</persName> באלכסנדריה, ביום י"ז אדר תרע"ה (הנוכחים היו: <persName>טרומפלדור, זאב ז'בו</persName> <persName>טינסקי, מרדכי מרגלית, זלמן דוד ליבונטין, זאב גלוס</persName> <persName>קין, אלכסנדר גורודיסקי</persName> האגרונום<persName> עקיבה יעקב אטינגר,</persName> <persName>הרי קפלן וד"ר נפתלי וייץ)</persName> .

 הגדוד נוסד ונתמלא מתנדבים ממגורשי ארץישראל <persName>וטרומפלדור</persName> נתמנה בו לקפיטן וסגנו-בפועל של המפקד לט.-קולונל <persName>פטרסון.</persName> יצא עם הגדוד לחזית גאליפולי, פעל גדולות הן בחינוך המתנדבים למשמעת ולסדר צבאי והן בהגנה עליהם ועל כבודם כלפי הקצינים האנגלים ובפעולות למען משפחותיהם. פעם התפטר משום שקצין אנגלי העליב אותו, ולבקשת חייליו קיבל את הפיוס מצד המפקד ונשאר. תוך שירותו בקשיים ובסכנות רשם ביומנו אף רשימות פיוטיות על יפי הנוף. היה בז לסכנה ומהלך בדרכי השרות אף בקוי-האש הקדמיים ופעם אף נפצע בכתפו ורק להפצרת הקצינים הגבוהים הסכים לעזוב את אנשיו וללכת לזמן-מה לבית חולים. פעם נסע לאלכסנדריה וגייס מתנדבים נוספים. הוא זכה להוקרת כל אנשי המפקדה והשרותים בשל סגולותיו האישיות והצבאיות שלמעלה מכל שבח, אך קיומו של הגדוד היה לצנינים בעיני אותם הקצינים שהתנגדו לשאיפות היהודים ביחס לארץ-ישראל והם רקמו מזימות להכניס טריז בינו ובין אנשי גדודו ואף לחתור תחת מעמדו של הגדוד, והוא החזיק מעמד נגד בל הנכלים והמזימות. אך סוף-סוף באה הפקודה להחזיר את הגדוד למצרים ולפרקו. במצרים עשה עוד מאמצים להצלת קיומו של הגדוד ולהשיג בשבילו תעסוקה אחרת בשרות המלחמה, ומשלא עלה בידו נסע ללונדון והשתתף עם ז'בוטינסקי בתעמולה ובמאמצים ליצירת גדוד יהודי חדש לשרות בנשק בחזית ארץ-ישראל, אבל אז עוד לא הוכשרה השעה לכך לא מצד משרד המלחמה הבריטי ולא מצד היהודים נתיני רוסיה הגרים באנגליה. ז'בוטינסקי נשאר בלונדון והמשיך במאמציו העקשניים עד להצלחה, והוא ראה סיכויים לרכז ולעורר לכח כביר את יהודי רוסיה ששוחררו מהדיכוי ומההגבלות בעקב מהפכת פברואר 1917 ונסע לרוסיה דרך הים הצפוני, שאניות בעלות הברית היו צפויות בו לסכנות מצד אניות-מלחמה וצוללות של הגרמנים.

 ביוני 1917 הגיע טרומפלדור לפטרוגרד, הבירה התוססת של רוסיה התוססת בין מהפכה למהפכה, ושמו המעוטר אגדות-גבורה הולך לפניו. בהיות הרפובליקה הרוסית הדמוקרטית ממשיכה במלחמה בצד בעלות הברית המערביות עשה תעמולה בין היהודים ואנשי השלטון הרוסי החדש ליצירת לגיון יהודי בן מאה אלף איש שישלח לחזית קאוקאז נגד הטורקים ומשם

 יעבור דרך ארמניה. וסוריה, יכבוש את ארץ-ישראל ליהודים וינהיג בה את המשטר הדמוקרטי-הסוציאליסטי של המהפכה הרוסית. בינתים ניסה ביחד עם הסופר <persName>ש. אנסקי </persName> (מחבר "הדיבוק") ליצור ברוסיה מפלגה יהודית סוציאליסטית-לאומית, שתשמש עורף צבורי למגמותיו הציוניות-הסוציאליסטיות ביחס לארץ-ישראל ולבינוי חדש של חיי היהודים ברוסיה והפיכתם מסוחרים לאנשי עבודה על בסיס שתפני. אולם השלטון הרוסי החדש לא היה חזק כל כך, שיוכל לתת יד לתנופה מלחמתית כבירה בחזית קאוקאז, כי עוד היתה לו מלחמה גם בפנים נגד קבוצות-צבא בהנהגת גנרלים מלוכניים, שאמרו לעלות על עיר-הבירה ולהחזיר את המשטר הצארי על כנו. טרומפלדור התנדב לצאת בראש גדוד נגד הצבא המלוכני כדי להציל את המהפכה. אולם הצבא המלוכני לא בא, ובמקום מהפכה באו על רוסיה מהפכות חדשות, שהעלו לשלטון בשתי ערי-הבירה, מוסקבה ופטרוגראד, את הבולשביקים, שלא היו מוכנים להמשיך במלחמה נגד האויבים מבחוץ' וברחבי רוסיה התחילה תסיסה אנטישמית לפרעות ביהודים. אז ארגן טרומפלדור את החיילים המשוחררים היהודים למלחמת-הגנה בחזית הפנימית נגד הפורעים, ואשר לארץ-ישראל - אותה צריך לכבוש לא בנשק אלא בעבודה ולשם כך יסד את "החלוץ" וכינס את ועידתו הכל-רוסית בפטרוגראד (שעמדה לשנות בקרוב את שמד. ללנינגרד), בה הונח היסוד הרעיוני והמעשי לפעולת "החלוץ", ואח"כ המשיך בתעמולה ובעבודה למען "החלוץ" גם באוקראינה, שם עדיין שלט הגנרל דניקין, שהיד. בעל בריתן של מעצמות המערב.

 השלטון הבולשבי ראה בעין רעה את התהוותו של כח יהודי לאומי והחל לרדוף את "החלוץ" והציונות, ורק בקושי רב התיר זמנית את קיומן של קבוצות יהודיות להגנה עצמית. בדרום רוסיה מצא טרומפלדור יותר הבנה אצל שלטונות הגנרל דניקין, אך גם שם היו צרות צרורות של תסיסות פוגרומיות והתנגדות השלטונות להגנה עצמית יהודית, אף כי השלטון הצבאי לא היה בעל כח ורצון מספיקים להגנת היהודים, ולא פעם הוכרח טרומפלדור להתערב אישית אצל השלטון הצבאי כדי להציל ממשפטי מות את חברי חוות "החלוץ" שבאוקראינה ובקרים, שהואשמו בריגול ובעבירות אחרות על חוקי המשטר הצבאי. בינתים המשיך בארגון קבוצות וחוות הכשרה גם בדרום רוסיה, קיים ככל האפשר קשרים עם החברים בצפון רוסיה, ולשם יצירת הקשר הארגוני והמעשי לצורך ההגשמה עם החברים והמוסדות שבארץישראל יצא באוגוסט 1919 מיאלטה שבקרים לאיסטמבול, כדי להמשיך משם את דרכו אל הארץ.

 באיסטמבול קיבל טרומפלדור ידיעות על המצב האמתי בארץ מבחינה פנימית וחיצונית כאחת, ראה את מצבם הקשה של החלוצים שיצאו לפניו מרוסיה ועדיין אין להם אפשרות ורשיונות לעלות לארץ ובינתים הם סובלים מחסור וצפויים להתנוונות מחוסר הבנה והכנה מספיקות מצד העם לעזרה נכונה לחלוציו. מיד הטיל את עצמו לפעולות אצל נציגי המוסדות לשפר את העזרה לחלוצים ואף ארגן אותם לקואופרטיבים לעבודה בחק


 לאות ובמלאכה סידר קבוצת חלוצים במושבה "מסילה חדשה" שבקרבת העיר, מסר ידיעות נכונות על המצב ברוסיה, השלים את חינוכם הרעיוני של החלוצים שנאספו כאן מרוסיה ומארצות מזרח אירופה, ובמכתביו לחבריו ברוסיה הכחיש את השמועות המוגזמות שנפוצו שם על ממשלה יהודית בארץ-ישראל, הודיעם על ההגבלות והקשיים בדרך העליה וקרא להם להמשיך בהכשרה גופנית ונפשית ולהיות נכונים לעלות לכשתפתח הדרך.

 בנובמבר 1919 הפליג באניה לבירות ומשם נכנס לארץ בעגלה דרך גבול הצפון. בארץ מצא דלות ורפיון ידים ופילוג מדכא בין שתי מפלגות הפועלים העיקריות ("אחדות העבודה" ו"הפועל הצעיר"), שכל אחת מהן מקיימת מוסדות ושרותים מיוחדים (לשכת עבודה, קופת חולים וכו'), נלחמות ביניהן על ה"נצחון", ותוך כך לא נשאר באנשיהן מרץ ורצון להכין כלים לקליטת העליה החלוצית הכללית. גם במוסדות ההסתדרות הציונית לא מצא את הנכונות לעזרה לעלית החלוצים המחכים כבר באיסטמבול, וכל שכן להעלאת חלוצים "כלליים", שעדיין אינם מוגדרים בהשתייכותם לאחת משתי המפלגות. הצעתו למפקדת הגנרל אלנבי, להביא מרוסיה עשרת אלפים חיילים יהודים להחלפת חיילים בריטיים בחיל המצב בארץ, נדחתה כמובן. הוא עשה מאמצים רבים לאיחוד צבור הפועלים, לפחות בנוגע למוסדות ולשרותים שלטובת הפועל והחלוץ, שאין להם שייכות לעיקרונות מפלגתיים, ומשלא הצליח בשיחותיו עם מנהיג צבור הפועלים (שהיו גם מנהיגי המפלגות), פנה בקול קורא אל צבור הפועלים בכללו והסביר את הצורך החיוני באיחוד לטובת הנמצאים כבר בארץ ועוד יותר להצלתם ולהעלאתם של האחים והחברים המחכים ומנמקים בתפוצות. בהתחלה לא נשאו מאמציו פרי, אך זרע האיחוד שזרע במוחות ובלבבות הצמיח רק לאחר שנה את ההסתדרות הכללית של העובדים העברים, שהקימה ופיתחה את המוסדות והשרותים לכלל צבור הפועלים והחלוצים. בראות טרומפלדור, כי לעת עתה אין לו עוד מה לעשות בארץ, אמר לחזור לרוסיה ולהמשיך שם בפעולתו ב"החלוץ".

 והנה הגיעו שמועות מדאיגות מהגליל העליון על פגיעות הערבים בישובי היהודים בשטח שנמסר לצבא הכיבוש הצרפתי לפי הסכם <persName>סייקס-פיקו</persName> , והערבים מתמרדים שם נגד הצרפתים ופוגעים אגב גם ביהודים בהתנפלויות שוד ורצח. מיד דחה טרומפלדור את יציאתו לרוסיה ועלה לנקודות תל-חי וכפר גלעדי לנהל את הגנה על כבוד ישראל ועל אדמת ישראל בכוחות מעטים נגד רבים. לעומת הדעות שנשמעו בישוב, כי לא כדאי לסכן נפשות, חיזק הוא את דעתם של המרחיקים ראות בדבר ההכרח לשמור על האדמה והכבוד בכל מחיר, מבלי להרתע מקרבנות הכרחיים.

 כחדשיים וחצי ניהל את ההגנה בצפון הארץ נגד כנופיות בידואים, חיילים סדירים של צבא ה"שריף" (של האמיר <persName>פייסל</persName> ההאשמי, שהתמלך על סוריה בעזרת האנגלים ונגד רצון הצרפתים) ו"מתנדבים" מקומיים, שגברו על הצבא הצרפתי וגרשוהו. המוסדות בירושלים

 היססו לשלוח עזרה, אך בלעדיהם באה מהדרום תגבורתעזרה, אם כי בלתי-מספקת. בתנאים קשים שמרו מגיני הצפון על אי-התערבותם בסכסוך שבין הערבים והצרפתים ובינתים יצאו לעבוד בשדות בשמירה זוינת משלהם, ולא פעם הותקפו על ידי בידואים מתנפלים (בהתקפות כאלה נהרג <persName>שניאור שפושניק</persName> ואח''כ <persName>אהרן</persName> <persName>שר,</persName> הוחרבו והועלו באש צריפי קבוצת חמרה ובצאת שמה טרומפלדור עם חברים אחדים הקיפתם קבוצת בידואים והוכרחו למסור לה את בגדייהם ולשוב לתלחי חגורי שקים במקום בגדיהם שנגזלו, אך את אקדוחו הצליח טרומפלדור להסתיר ולהציל). תוך מתיחות מתמדת זו והרגשת הבדידות וחוסר העזרה המשיכו אנשי תל-חי וכפר גלעדי בעבודה ובהגנה ורשימות יומנו של טרומפלדור נשלחו לקבוצת אילת השחר ומשם לתלאביב ופורסמו, בתור יומנים רשמיים של הגנת הגליל, בעתוני שתי מפלגות הפועלים "הפועל הצעיר" ו"קונטרס", ועוררו בישוב הרבה אנחות וחרדות ומעט נכונות לעזרה.

 יום י"א אדר תר"פ נראה בראשיתו כאחד הימים רבי המתיחות שבאו בזה אחר זה על מגיני הגליל. האנשים המשיכו בעבודה ובהגנה בתקוה לא בטוחה, שיגיעו אולי גם ליום מחר ומחרתים. באותו יום נערכה התקפה על תל-חי וטרומפלדור, שהיה אז בכפר גלעדי, בא עם חבריו תוך פעולת יריות-חיפוי וריצות לסירוגין לפי פיקודו לעזרת תל-חי. אח"כ בא<persName> כמאל אפנדי</persName> עם ערבים מזוינים אחדים מכפר חלסה וביקשו רשות להכנס לתל-חי לחפש אחרי צרפתים מוסתרים (שלא היו ולא יכלו להיות שם). טרומפלדור האמין לדברת הכבוד של כמאל אפנדי, קצין טורקי לשעבר, והרשה להם להכנס, לחפש. בפנים גזלו את האקדוח מידי <persName>דבורה דראכלר</persName> ואז נתן טרומפלדור צו אש. בקרב נפצע טרומפלדור בבטנו ומעיו נשפכו החוצה. הוא נתן הוראות לחבר החובש כיצד להחזירם פגימה וכיצד לחבוש אותו ובינתים המשיך לפקד על הקרב. אח"כ מסר את הפיקוד <persName>לפנחס שניאורסון</persName> (ראה את הערך שלו בכרך זה) והוסיף מפעם לפעם לתת הוראות. משנסוגו הערבים והוא הועבר באלונקה לכפר גלעדי אמר באמצע הדרך : "אין דבר - טוב למות בעד ארצנו" - וסיים את אגדת חייו באגדת מות-גבורה במלחמה על גבול הצפון של ארצנו.

 לזכרו נוסד זמן קצר אחרי מותו "גדוד העבודה על שם יוסף טרומפלדור" וחלק מהחברים התנחלו אח"כ <persName>בתל יוסף</persName> הקרויה על שמו. כן נקראו על שמו רחובות בערי הארץ ו"ברית טרומפלדור" של הנוער הרביזיוניסטי.

 מדי שנה בשנה עולה הנוער על קברו לשאוב השראת גבורה מזכרו.

 פרשת חייו ופעולותיו נכתבה בספר "יוסף טרומפלדור" מאת <persName>פסח ליפובצקי</persName> (קובנה תרפ"ד) והסתדרות העובדים הוציאה קובץ ממכתביו וקטעי רשימותיו בספר "מחיי יוסף טרומפלדור" (יפו תרפ"ב).


</p></div>
         <div type="bibliogrphy">
            <listBibl>
<bibl>Volume: #4 ,Page: 1578 ,URL: http://www.tidhar.tourolib.org/tidhar/view/4/1578</bibl><bibl>Volume: #4 ,Page: 1579 ,URL: http://www.tidhar.tourolib.org/tidhar/view/4/1579</bibl>
<bibl>Volume: #4 ,Page: 1580 ,URL: http://www.tidhar.tourolib.org/tidhar/view/4/1580</bibl>
<bibl>Volume: #4 ,Page: 1581 ,URL: http://www.tidhar.tourolib.org/tidhar/view/4/1581</bibl>
<bibl>Volume: #4 ,Page: 1582 ,URL: http://www.tidhar.tourolib.org/tidhar/view/4/1582</bibl>
<bibl>Volume: #4 ,Page: 1583 ,URL: http://www.tidhar.tourolib.org/tidhar/view/4/1583</bibl>
<bibl>Volume: #4 ,Page: 1584 ,URL: http://www.tidhar.tourolib.org/tidhar/view/4/1584</bibl>
<bibl>Volume: #4 ,Page: 1585 ,URL: http://www.tidhar.tourolib.org/tidhar/view/4/1585</bibl>
<bibl>Volume: #4 ,Page: 1586 ,URL: http://www.tidhar.tourolib.org/tidhar/view/4/1586</bibl>
<bibl>Volume: #4 ,Page: 1587 ,URL: http://www.tidhar.tourolib.org/tidhar/view/4/1587</bibl>
<bibl>Volume: #4 ,Page: 1588 ,URL: http://www.tidhar.tourolib.org/tidhar/view/4/1588</bibl>
<bibl>Volume: #4 ,Page: 1589 ,URL: http://www.tidhar.tourolib.org/tidhar/view/4/1589</bibl>
<bibl>Volume: #4 ,Page: 1590 ,URL: http://www.tidhar.tourolib.org/tidhar/view/4/1590</bibl>
<bibl>Volume: #4 ,Page: 1591 ,URL: http://www.tidhar.tourolib.org/tidhar/view/4/1591</bibl>
<bibl>Volume: #4 ,Page: 1592 ,URL: http://www.tidhar.tourolib.org/tidhar/view/4/1592</bibl>
<bibl>Volume: #4 ,Page: 1593 ,URL: http://www.tidhar.tourolib.org/tidhar/view/4/1593</bibl>
            </listBibl>
         </div>
      </body>
  </text>
</TEI>
