יוסף יצחק סלעי (קמינירז)

Volume: #6 ,Page: 2535 ,URL: http://www.tidhar.tourolib.org/tidhar/view/6/2535


 תוספות: 

 (ראה כרד ו', עמוד 2543)

 בשנים האחרונות עוסק בפילוסופיה היהודית בימי-הביניים. פרסם מאמרים ב"החנוך", "הד

 החינוך", "הארץ" ו"ידע עם" על משנתו הפילוסופית והדתית של ר' יוסף אלבו. המגמה במאמריו לפתוח את "ספר העיקרים" של ר' יוסף אלבו לבני-דורנו ולהצביע על האקטואליות שלו בזמננו.

 ב"ספר קורנגרין" (הוצאת החברה לחקר המקרא בישראל) כתב על "ר' יצחק עראמה , בעל העקידה" ; ב"הארץ" על "ר' חסדאי קרשקש"  ועוד.

 בתחום התנ"ך מתרכז הוא בעיקר בספר בראשית. חוקרי המקרא מייחסים לדבריו גילוי שבילים חדשים בספר זה. על הנושא ההוא פירסם רשימות ומסות בכתבי-עת שונים ("מאזנים", "אמות", "הצפה" ועוד).

 כן עוסק הוא בפילוסופיה המודרנית, בעיקר במכס ברוד,  לו הקדיש כעשרים רשימות ומסות. מתרגם את האטוביוגרפיה של ברוד, מטעם הספריה הציונית בירושלים.

 באחרונה מקדיש הוא את התענינותו בפרופ' מרדכי (מרטין) בובר. מאמר אחד, שפרסם עליו ב"הארץ" עורר תשומת-לב מיוחדת.

 בתחום הספרות המודרנית הוא עוסק, בין השאר, באליעזר שטיינמן, לו הקדיש שמונה מאמרים בבטאונים שונים.

 מרבה לכתוב על ד"ר צבי ויסלבסקי . ביחוד ראויה לציון מסתו עליו בספר "עטרת צבי", בשם "הלכה ואגדה במשנתו".

 משתתף ב"אנציקלופדיה לתולדות המחשבה הפיסיקאלית" (בעריכת הפרופ' ש. סמבורסקי,  הוצאת "מוסד ביאליק"), בתרגום מאנגלית וגרמנית "מניוטון עד איינשטין".

 פירסם מאמרים על היסטוריונים, פילוסופים ואנשי-מדע בני-דורנו, ידועי-שם (מ. המפל).

Volume: #15 ,Page: 4797 ,URL: http://www.tidhar.tourolib.org/tidhar/view/15/4797