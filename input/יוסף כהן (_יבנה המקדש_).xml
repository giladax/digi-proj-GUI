<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #13 ,Page: 4289 ,URL: http://www.tidhar.tourolib.org/tidhar/view/13/4289</bibl><bibl>Volume: #13 ,Page: 4290 ,URL: http://www.tidhar.tourolib.org/tidhar/view/13/4290</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף כהן ("יבנה המקדש")</persName>

</head>
         <div><p> נולד בעיר העתיקה בירושלים, בשנת תר"מ (1880). לאביו ר' <persName>ברוך צבי הכהן </persName> (בעל מאפיה בעיר העתיקה ברחוב היהודים) ולאמו <persName>פנינה.</persName>

 חניך תלמוד תורה בחורבת רבי "יהודה החסיד". בסיום לימודיו בת"ת, עבד במאפית אביו ביום, ובלילות המשיך לימודיו בתורה בישיבת "עץ חיים". הוצע לו להשתלם ברבנות, אך מצבו הכלכלי הקשה של אביו, ובהיותו הבן הבכור, נאלץ לצאת לעבודה בעודו עול ימים. בגיל 16, כשהיתה מצוקה כלכלית קשה ליהודי

 ירושלים העתיקה, תחת שלטון התורכים ועם התגברות המצוקה בבית הוריו, נאלץ לעזוב את ירושלים ולהגר לאלכסנדריה שבמצרים, כדי לתמוך בהוריו. באלכסנדריה למד מקצוע הנגרות, ממנה התפרנס ותמך בהוריו. כעבור שנתיים עם הטבת המצב של יהודי ירושלים העתיקה, חזר לבית הוריו, ובהון שצבר, פתח בעצמו מאפיה בבית ישראל הישנה בירושלים.

 נשא לאשה את<persName> איטה בבה</persName> בת<persName> שבתי גלאזר</persName> מהעיר קולוניי שבגליציה, שעלו לארץ והשתקעו בירושלים. בימי מלחמת העולם הראשונה, כשהיהודים נאלצו

 להתגייס לצבא התורכי, והיו רבים שפדו עצמם ונתנו כופר נפש, סירב לפדות עצמו והתגייס מרצונו הטוב לצבא התורכי. כשהובא לקישלה בירושלים, מצא שם יהודים רבים מרי נפש ומדוכאים, בידעם שבצבא התורכי שוררים רעב ותחלואה, כתוצאה מהמצב הבלתי היגייני, הלכלוך והזוהמה, - ניגש אל היהודים הממורמרים ועורר את רוחם בדברי נחמה ועידוד, וקרא להם: "אחים, בואו ותשירו עמי "יבנה המקדש עיר ציון תמלא ושם נשיר שיר חדש וברננה נעלה" והוא החל לשיר ואחריו החזיקו כל המגוייסים היהודים. ומאז ניתן לו השם "יבנה המקדש". ויותר משהיה ידוע בין אנשי ירושלים כר'<persName> יוסף כהן,</persName> היה נודע ומפורסם בשם "יבנה המקדש" וכך קראו לו עד יום מותו. וכך גם היה חותם על מכתבים ושטרות "יוסף כהן יבנה המקדש". לפי אופיו היה נוח לבריות וחביב עליהן, ולא נראה אף פעם בכעסו או ברוגזו, ובהיותו מתלמידיו של <persName>אהרן</persName> <persName>הכהן </persName> אוהב שלום ורודף שלום, היה נוהג בבואו להשלים בין שכנים נצים או בריב שפרץ בין איש לאשה, ולומר להם: "יבנה המקדש זאל זיין'' ומיד כיסה חיוך כל פנים וצייתו לדבריו.

 בחזרו מהצבא התורכי, מצא ששלושה מילדיו מתו ברעב, כי הגרמנים שדדו אז את כל המזונות שמצאו בבתי היהודים בבית ישראל הישנה. אך בהיותו איש אמונה לא נשבר ברוחו.

 בשובו סגר את המאפיה ופתח נגריה, וההצלחה האירה לו פנים. הוא מבצע עבודות נגרות חשובות כגון: עשיית כל הריהוט של ישיבת מרכז הרב קוק זצ"ל (הרב קוק


 סירב למסור את העבודות לאחר אלא ל"יבנה המקדש" שהעריך אותו) וכן עבודות הנגרות בבתים שנבנו בשכונת "שערי-חסד", בית החולים "בקור חולים" החדש וכו'.

 בהיותו עסקן ציבורי, דבק בשלוש מצוות שדבק בהן בכל לבו והן: הכנסת-כלה, ביקור חולים והלוויית המת. היה זה מן הדברים הידועים בירושלים, שזוגות צעירים העומדים להתחתן והם מחוסרי אמצעים. פונים ל"יבנה המקדש". הוא היה לא רק מתרים אלא תורם הרבה מרווחיו למטרות צדקה. היה מרבה בעשיית חסד בגופו ובממונו. היה מופלא במעשיו הטובים המרובים ונתרקמו עליו מעשיות רבות על אישיותו הנפלאה. שמחת עשיית החסד אצלו, בעזרו לנצרכים, לא היה לה גבול. היה עוזר להם עד כדי הקרבה עצמית.

 לדוגמא מעשה אחד מני רבים: בליל שבת בהיותו בבית הכנסת בירושלים, ראה פנים חדשות. הוא ניגש אל האיש ונודע לו מתוך שיחה עמו והתעניינות בו, שהוא עולה חדש, מחוסר דירה ונמצא ארעית בהכנסת-אורחים ומיד אחר התפילה העביר את האיש ואשתו שהיתה בהריון אל ביתו, השכיב ילדיו על הרצפה ואת האורחים במיטותיהם. ביום ראשון בבוקר השיג להם דירה ופירק את מיטתו ומיטת אשתו והעבירן אל חדר העולים החדשים והוא ואשתו ישנו על הרצפה.

 על פי בקשת האדמו"ר מגור והמנוח ד''ר ולאך, מנהל בית החולים "שערי-צדק" נענה וקיבל עליו לאפות מצות שמורה בעבור החרדים ומצות מיוחדות לחולים בביה"ח "שערי-צדק".

 היה בעל תפילה ועבר לפני התיבה גם בימים הנוראים שלא על מנת לקבל פרס.

 פעם בראש השנה באו הודיעו לו, כשהוא עומד לפני התיבה, בבית הכנסת של בעלי-המלאכה במאה שערים, שברחוב עוברים כמרים וקבוצת ילדים וביניהם ילד יהודי שהיה יתום מאב ואם והוא מובל למיסיון. מיד עזב "יבנה המקדש" את העמוד ומיהר יחד עם אביו ר' <persName>ברוך צבי</persName> ויחדיו חטפו את הילד היהודי והעבירוהו לבית היתומים דיסקין. במאבקם עם הכמרים, שיבר אחד הכמרים את אצבעות ידו השמאלית של האב. היה זה מעשה נועז שנתפרסם בכל רחבי הארץ והיו לו הדים רבים בעתונות. הכמרים פנו לשלטון התורכי, ועד הקונסול הבריטי בירושלים הגיעו, וזה התערב ודרש את החזרת הילד, אך הרב<persName> זוננפלד</persName> הגן בחרוף נפש על החוטפים ועל הילד, והוא היה תקיף בעמדתו והילד נשאר בבית היתומים דיסקין.

 בשנות חייו האחרונות, סגר את הנגריה וישב ולמד בלילות בבית הכנסת הגדול בבית ישראל הישנה, במחיצתו של הרב <persName>שולמן </persName> שהספידו. וביום - בבית הכנסת הגדול במאה שערים. בשנותיו אלו שימש "רופא" וטיפל באנשים מחוסרי אמצעים שנקעו רגל או יד, שלא על מנת לקבל פרס. הדבר נתפרסם ורבים פנו אליו ביום ובלילה מכל רחבי-הארץ.

 כשהיה זקן וחלש, ובני ביתו תבעו ממנו שיחדל מלקבל חולים, היה ממשיך לרפא אותם בחשאי, היה מקבל את כתובותיהם והיה מכתת רגליו מבית לבית כדי

 להקל על יסורי החולים ולהחזיר את הרגל או היד שנקעו למקומם. כשהיה יוצא מהבית לערוך תיקון חצות בבית הכנסת, ופגשוהו אנשים בדרכו וסיפרו לו על מקרה של נקע ועל יסוריו של האדם שנפגע, היה הולך ראשונה לבית החולה, באמרו ששחרור חולה מיסוריו קודם לבית-כנסת.

 נפטר בירושלים ביום ה' אדר תשכ"ג (1.3.63).

 צאצאיו (שלושה שנשארו מתוך 11 ילדים):<persName> שבתי</persName> (נשוי<persName> לדבורה כהן.</persName> פקיד בהסתדרות העובדים במגדיאל), <persName>מרים</persName> אלמנת <persName>אלתר גופשטיין</persName> (שנפל במלחמת השחרור), <persName>אריה.</persName>

</p></div>
         <div type="bibliogrphy">
            <listBibl>
<bibl>Volume: #13 ,Page: 4289 ,URL: http://www.tidhar.tourolib.org/tidhar/view/13/4289</bibl><bibl>Volume: #13 ,Page: 4290 ,URL: http://www.tidhar.tourolib.org/tidhar/view/13/4290</bibl>
            </listBibl>
         </div>
      </body>
  </text>
</TEI>
