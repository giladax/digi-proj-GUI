<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2124 ,URL: http://www.tidhar.tourolib.org/tidhar/view/5/2124</bibl><bibl>Volume: #5 ,Page: 2125 ,URL: http://www.tidhar.tourolib.org/tidhar/view/5/2125</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף כהן-צדק (כ"ץ)</persName>

</head>
         <div><p> נולד בוילנה, ליטא, כ"ג חשון תרס"ה (19.10.1904), לאביו <persName>שמעון </persName> (מנכבדי הסוחרים בעיר, מראשוני חובבי ציון, שביתו שימש בית ועד לעסקנות ציונית ועברית) ולאמו <persName>שושנה</persName> בת <persName>אליהו מינדס</persName> . קיבל חינוך עברי מסורתי בבית הוריו, התחיל ללמוד בגימנסיה העברית של<persName> ד"ר י.</persName> <persName>אפשטיין</persName> וגמר גימנסיה רוסית. גמר קורסים פדגוגיים של חברת "תרבות", השתלם במוסיקה והתחיל ללמוד מתימטיקה בפוליטכניון.

 בעודנו נער התחיל בפעילות ציונית. השתתף ביסוד אגודת הנוער "חרות ותחיה", שנספחה אח"כ לתנועה האקדמאית "החבר", וכתב בעתוניה. ניהל בתי-ספר עבריים מטעם "תרבות" בערי המחוז ובו בזמן ניהל בהן תעמולה ציונית ועברית ויסד בהן סניפים ל"צעירי ציון" ול"החלוץ".

 בסוף קיץ תרפ''ה נשא לאשה את<persName> מרים</persName> בת<persName> משה שניי</persName> <persName>דר.</persName>

 בו בזמן הפסיק את לימודיו בפוליטכניון ובראשית תרפ"ו (ט חשון - 27.10.1925) עלה ארצה עם אשתו כחבר "החלוץ". היה מורה לעברית מטעם ועדת התרבות של ההסתדרות לחברי פלוגת "עין חרוד" שבגבעת-השלשה, אח"כ מורה כללי בכפר-ילדים שבגבעת-המורה ליד עפולה, מורה למתימטיקה בביה"ס הטכני הגבוה "מונטיפיורי" בתל-אביב, יסד את ביה"ס "רחביה" בירושלים, וכיום הנו מורה בביה"ס היסודי שליד הגימנסיה העברית ברחביה.

 השתתף בכתבי-עת עבריים ולועזיים לחינוך ולתרבות בארץ ובחו"ל. תרגם מרוסית לעברית קובץ מסיפורי המשורר <persName>א.ס.פושקין </persName> (בהוצאת "ספרית הגבורה". ת"א, 1949). עשה לפיתוח המוסיקה העברית העממית ופעל


 למען סילוק הזמר הנכרי. כתב שירי ילדים ונוער וחיבר להם מנגינות, שכמה מהם פורסמו בעתוני-נוער ותופסים מקום בתכניות בתי-ספר וארגוני נוער ברדיו ובהופעות זמרים. תרגם לעברית הרבה טקסטים למוסיקה קלאסית. ביים והציג מחזות לתלמידים ולנוער. ערך קובץ לשירי בית"ר (1938).

 לשם רכישת אהדה בינלאומית למאבק עם ישראל על ארצו ועצמאותו הצטרף לתנועה העולמית למען השפה

 הבינלאומית אספראנטו ופעל למענה בארץ. פרסם בעתוני שפה זו בעולם מאמרים רבים על נושאים ארצישראליים, תרגם אליה ממיטב השירה העברית החדשה (בתמיכת המשורר <persName>ש. טשרניחובסקי</persName> ז"ל), פרסם ב-1941 קובץ תרגומים מעברית Hebreo Kantareto ב-1944 את הפואימה המקיפה Tiberio (טבריה), וב-1945 ספר לימוד ללשון זו בעברית (אזל מן השוק). מכין לדפוס אנתולוגיה לשירה עברית באספרנטו. השתתף ביסוד הליגה הארצישראלית של דוברי אספראנטו, נבחר לועד המרכזי שלה וערך את הבולטין הרבע-שנתי שלה. ישב ראש בכינוס האספרנטיסטים לארצות המזרח הקרוב, שהתכנס בת''א בעת יריד המזרח ב-1934. ייצג את ארצנו בקונגרס העולמי בברן שבשווייץ ב-1947 ובאותה שנה נבחר לקומנדור של המיסדר האוניברסאלי למדע שבטריאסט ולחבר האקדמיה שלידו (לאות הוקרה לפעולתו הספרותית באספראנטית). בהשפעתו ובפעולתו בתנועה האספראנטית העולמית רכש בה אהדה רבה למאבק עם ישראל, שבאה לידי ביטוי בפרסומי התנועה בעולם בשנות מלחמת המחתרת שלנו.

 היה חבר ב"הגנה". השתתף בפעולותיה במהומות תרפ"ט ונפצע בתרצ"ו. היה פעיל בהצה"ר והשתתף בעתוני התנועה. ממיסדי בית"ר בארץ וממדריכיה. מ-1944 ואילך היה פעיל במחתרת אצ"ל, וכיום חבר הועד הארצי לתנועת "חרות".

 בנותיו: <persName>אריאלה-בירוניקה</persName> אשת <persName>מרדכי ויצנטובסקי,</persName> <persName>שמעונה.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2124 ,URL: http://www.tidhar.tourolib.org/tidhar/view/5/2124</bibl><bibl>Volume: #5 ,Page: 2125 ,URL: http://www.tidhar.tourolib.org/tidhar/view/5/2125</bibl>
            </listBibl>
         </div>
      </body>
  </text>
</TEI>
