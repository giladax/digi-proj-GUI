<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 235 ,URL: http://www.tidhar.tourolib.org/tidhar/view/1/235</bibl><bibl>Volume: #1 ,Page: 236 ,URL: http://www.tidhar.tourolib.org/tidhar/view/1/236</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף כצנלסון</persName>

</head>
         <div><p> בן ניסן-אלתר הכהן וזלדה-לנה. נולד בבוברויסק, פלך מינסק (רוסיה הלבנה) י"ז תמוז תרנ"ו (1.8.1896), אחי אברהם, ראובן ורחל (אשת זלמן רובשוב). אביו היה עד הרבולוציה סוחר חשוב בעיר ובעל ספינות על הדניפר. יוסף למד בחדר מתוקן מיסודם של הציונים, אח"כ בגימנסיות ממשלתיות רוסיות בסנדומיז' שבפולין ובבוברויסק. סיים את הגימנסיה ב-1915 בהצטיינות, למד משפטים באוניברסיטת קיוב, פילוסופיה והיסטוריה באוניברסיטת ווינה וסיים בשנת 1923 בווינה את "בית הספר הגבוה למסחר עולמי". עלה ארצה בשנת 1924. היה בהנהלת "סולל בונה" בירושלים. בשנת 1925 היה בין מיסדי מפלגת העמלנים, שממנה התפתחו אח"כ "אירגון עובדי הצה"ר ובית"ר" ו"הסתדרות עובדים לאומיים". אחרי המשבר ב"סוללבונה" עבר לעבוד בחברת האחריות "פניקס". השתתף באופן פעיל בהגנת ירושלים בימי אב תרפ"ט. נכנס לשורות הצהיר וזמן קצר אחרי זה נבחר למרכז הארצי של המפלגה ולנציבות הארצית של בית"ר והיה מפקד קן ירושלים. ציר ועידת הצה"ר העולמית בווינה באלול תרצ"ב (ספטמבר 1932), נאם בוועידה נאום חשוב לזכות היזמה הפרטית. תפס עמדה של שלילה קיצונית כלפי ההסתדרות הציונית ותמך בז'בוטינסקי, בדרישתו לעזוב את ההסתדרות הציונית. היה נלהב ל"עליה הרביעית", הטובה, לפי דעתו, בעליות, כי זאת היתה עלית "עמך", עלית היהודי הפשוט בעל המשפחה, שלא סמך על הקרנות, אלא על יזמתו ועל


 קצת הכסף שחסך בגולה. העליה הרביעית הוציאה, לפי דעתו את הישוב מבוץ התקציבים והתמיכות. לאחר רצח ד"ר חיים ארלוזורוב נאסר ונאשם בהשתייכות ל"ברית הבריונים". אבל זוכה ושוחרר. עם פרוץ מאורעות תרצ"ו-צ"ט התנגד בחריפות להבלגה.

 היה בין יוצרי "ארגון צבאי לאומי" והשפיע על מפקדת הארגון לעבור להגבה. היה אחראי לקו הפוליטי של אצ"ל. המשטרה רצתה לאסרו. אבל הוא הסהתר זמן מה בארץ במקומות שונים, עד שהצליח להתחמק ולרדת בחיפה באניה שהפליגה לאירופה. הדבר היה בשנת 1938. מטעם ז'בוטינסקי נמסר לידו ענין ההעפלה. ופה הראה את מרצו, כח העבודה שלו והכשרון הארגוני. הוא בעצמו הסתפק במועט. ימים ולילות בילה ברכבות, אניות, מטוסים. עבר ממקום למקום: לונדון, פריס, פרג, ציריך, מרסייל, בוכרשט, בודפשט, קונסטנצה, וורשה וחוזר חלילה. הוא ראה בהעפלה אמצעי להגשמת חלום האווקואציה של ז'בוטינסקי. הוא דרש להרבות באניות ולעלות על חוף הארץ בגלוי. הוא האמין, שבכח ההעפלה אפשר להעביר לארץ את הנוער שבגלות אירופה.

 ביוני 1939 חלה במחלת הכליות, שהצעידתו אלי קבר כעבור חצי שנה. הוא היה חולה גם קודם לכן, אבל לא שם לב לכך. הדבר קרה בזמן המצור על וורשה ובהתקפות האויריות הגדולות. בהתחלת ספטמבר 1939 נפצע מרסיסים בפצעים קלים. לפני מותו ציוה לאשתו להעלות את עצמותיו להר הזיתים ולקברן סמוך לקברו של יעקב רז, חבר ארגון צבאי לאומי, שנפצע ומת בשנת תרצ"ח.

 יוסף כצנלסון פירסם משהו מהרצאותיו שהרצה

 בבית"ר קן ירושלים על שיחרור הלאומים ודבריו ראו אור, ללא חתימה, בכתב העת "משואות". נפטר בוורשה, כ"א טבת ת"ש (2.1.1940). אחר מותו פירסם אבא אחימאיר ב"המשקיף" מאמר הערכה עליו בשם "הנסיך השחור".

</p>
<p>

 תוספות: 

 ארונו הובא לארץ, י"ד אב תשי"ז (11.8.57). על פני ארונו ב"מצודת זאב" בתל-אביב עבר קהל רב, ובו ביום נטמן בבית העלמין בסנהדריה, ירושלים.

 (ראה כרך א' עמוד 235)

</p></div>
         <div type="bibliogrphy">
            <listBibl>
<bibl>Volume: #1 ,Page: 235 ,URL: http://www.tidhar.tourolib.org/tidhar/view/1/235</bibl><bibl>Volume: #1 ,Page: 236 ,URL: http://www.tidhar.tourolib.org/tidhar/view/1/236</bibl>
            <bibl>Volume: #9 ,Page: 3412 ,URL: http://www.tidhar.tourolib.org/tidhar/view/9/3412</bibl></listBibl>
         </div>
      </body>
  </text>
</TEI>
