<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 358 ,URL: http://www.tidhar.tourolib.org/tidhar/view/1/358</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף-ליב ליס</persName>

</head>
         <div><p> נולד בסיניאווקה, פלך מינסק, רוסיה, בשנת תרי"ט

 (1859) לאביו<persName> זליג</persName> ולאמו<persName> זלאטה.</persName> קיבל חנוך מסורתי וספג לתוכו מילדותו את ערכי היהדות.

 עם ראשית הקריאה לתקומת ציון בשנות השמונים ועם התחוללותה של תנועת ביל"ו הצטרף לאגודה "קבוץ נידחי ישראל" שנוסדה בעיירתו ושמרכזה היה במינסק. אגודה זו הציבה לה למטרה לרכוש אדמות בארץ ישראל וליישב עליהן את חבריה. מאחר שכל הכספים אשר באספו ע"י האגודה הוצאו ע"י הרי"מ פינס לרכישת קרקע, וקניות חדשות לא בוצעו על נקלה, נקראו החברים להזדיין בסבלנות ולחכות עד שיגיע תורם לעליה ולהתישבות. אולם במינסק התרכזה קבוצת חברים שביקשו

 לדחוק את הקץ ואז החליט מרכז האגודה לשלחם לארץ ולבקש מהבילו"ים בא"י לצרפם אליהם. בקבוצה זו נמנו מלבדו שלמה-זלמן צוקרמן, קנטור וחסיה בנינסון. לארץ הגיעו בראשית שבט תרמ"ד, מצויירים במכתב לחברי ביל"ו (מה-20 בדצמבר 1883) ולמחרת בואם הוכנסו לאגודת ביל"ו והוכרו רשמית כחברים.

 התגורר יחד עם הבילויי"ם האחרים בבית אנטון איוב ועבד במקוה ישראל. כאשר הורחקו הבילויי"ם ממקוה ישראל, היה בין המעטים שמיאנו להתפזר. כשפנה הרי"מ פינס בהצעה לבילויי"ם שיתישבו בקטרה (אשר הפכה אחר-כך לגדרה), היה בין שבעת החברים שעלו למקום בכ"ו כסלו תרמ"ה. בתרמ"ו כתב לאחותו חיהסייגה שישבה בסיניאווקה והציע לה לבוא ארצה להיות לעזר לחלוצים. היא נענתה לו ועלתה בי"ט מרחשון תרמ"ו יחד עם לאה בנינסון-הורביץ ובעלה הבילו"יי והתישבו בגדרה. כאן נישאה לבילו"יי יעקב שלמה חזנוב.

 דבק בכל נפשו ומאדו בחקלאות ובטבע. לא נטל על עצמו תפקידים צבוריים, כי כל מעייניו היו נתונים לעבודת האדמה. כרמיו וגנתו היו למופת. הצטיין ברוכב וחש הראשון לעזרה בכל שעת צורך. לאחר שביסס את משקו בגדרה נשא לאשה את שושנה דיטלמן (אחות אם משפחת טוליפמן מראשון-לציון).

 כעבור שנים אחדות, באשר כבר היה אב לשלשה ילדים, פרץ משבר הגפנים והוא נפגע בין הראשונים, כי הכרמים היוו עיקר משקו. התחבט קשה ועשה מאמצים לעבור את ימי הרעה, אבל כל נסיונותיו עלו בתוהו ואז לא ראה לפניו ברירה אחרת אלא להגר לאמריקה. לבו לא נתנו למכור במו ידיו את נחלתו ולכן השיג הלוואה קטנה להוצאות הדרך בעזרת גיסו יעקב-שלמה חזנוב, ובנפש נכאה עזב את הארץ. גיסו מכר אח"כ את משקו לשלמה ברסקי והעביר אליו את התמורה.

 בתרצ"ה בא לבקור קצר בארץ. נפטר בניו-יורק בשנת תש"א. צאצאיו:<persName> זלטה</persName> (ז"ל);<persName> צפורה; עזריאל; אמיל; אוגוסט</persName> .

</p></div>
         <div type="bibliogrphy">
            <listBibl>
<bibl>Volume: #1 ,Page: 358 ,URL: http://www.tidhar.tourolib.org/tidhar/view/1/358</bibl>            </listBibl>
         </div>
      </body>
  </text>
</TEI>
