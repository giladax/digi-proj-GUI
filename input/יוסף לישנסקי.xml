<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2311 ,URL: http://www.tidhar.tourolib.org/tidhar/view/5/2311</bibl><bibl>Volume: #5 ,Page: 2312 ,URL: http://www.tidhar.tourolib.org/tidhar/view/5/2312</bibl>
<bibl>Volume: #5 ,Page: 2313 ,URL: http://www.tidhar.tourolib.org/tidhar/view/5/2313</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף לישנסקי</persName>

</head>
         <div><p> נולד במטולה, בשנת תרמ"ו (1886). לאביו<persName> יעקב טוביה</persName> ולאמו<persName> עדינה.</persName>

 גדל בילדותו במושבה מטולה בשנותיה הראשונות וספג לתוכו את רוח הגבורה וההקרבה של ראשוני המושבה שעמדו בעוז בפני התקפות הדרוזים ושוסים אחרים ונאבקו קשה אף עם הטבע והאדמה הצחיחה שלא השביעה את עובדיה לחם. למד בבית-הספר של המושבה, התמחה בעבודה בשדה, ברכיבה ובשמירה ובגיל הבחרות הצטרף ל"השומר" ונמנה על החיל הבלתי-רשמי שיצג את כח היהודי החדש כלפי השכנים. שמר בבן-שמן ובמקומות אחרים בארץ והתמחה בקשירת קשרי שכנות וידידות עם הערבים ובהגנה על החיים והרכוש של אנשי-האדמה היהודים תוך שימוש בכל האמצעים הדרושים בתנא- המקום.

 בהיות הסתדרות "השומר" קשורה קשרים ארגוניים ואידיאולוגיים עם מפלגת "פועלי ציון", שבאופן מילולי, ובמדת-מה גם בנטיה נפשית, התיחסו חבריה אל האכרים כאל יריב מעמדי, לא מצא יוסף את מקומו המתאים בחבורה זו. לשמור בחרוף-נפש על הבטחון הצבורי של אנשי-האדמה העברים - כן, זה היה לפי רוחו ונטיותיו, אבל להיות "אויב" לבני משפחתו, שגדל ביניהם והשתתף בעמלם הקשה, ולכל משפחת אנשי-האדמה החיים בתנאי חלוציות, - זה לא היה לפי רוחו, ולכן פרש מ"השומר" ויסד ארגון-שומרים חדש בשם "הנוטר". השתדל לרכז סביבו שומרים מבני הארץ שבשמירה יפעלו בכל דבר בהתאם לתנאי הארץ (סוסה אצילה, כפיה, עקאל, רובה, התנגדות בנשק לשודדים, רדיפה אחרי גנבים, יחסי שלום עם פלחים שקטים, הארחת שייכים,


 השתתפות בתחרויות רכיבה של בחורי הערבים להפגנת הכוח והכושר העברי והעלאת כבודו בעיני השכנים וכו') - אך בלי יריבות (או איבה) מעמדית כלפי יהודים.

 אגב, התנגדות צעירי המושבות לאימפורט זה של סוציאליזם לוחם, שהביאו בחורי "פועלי ציון" מרוסיה, הכשירה את הקרקע, שעליו צמח לפני מלחמת-העולם הראשונה ארגון "הגדעונים" בהנהגתם של <persName>אלכסנדר</persName> <persName>אהרנסון, אבשלום פיינברג</persName> וחבריהם. קשר ארגוני לא היה בין "הנוטר" ו"הגדעונים", אבל כיוונם הרעיוני הלך בקוים מקבילים, ואנשי "פועלי ציון" ו"השומר" התיחסו לא באהדה לשני האיגודים הללו של בני הארץ. נשא לאשה את <persName>רבקה</persName> לבית ברושקובסקי.

 המשיך לעבוד בשמירה בהתקשרות פרטית מחוץ למסגרת מאורגנת כפי שהיתה נהוגה ב"השומר", אך השכנים הערבים, שלא היו בקיאים בהבדלים עיוניים כאלה, למדו לכבד רכוש הנשמר על-ידי שומר עברי ואף אם הוא "בלתי מאורגן". וכך נתמנה יוסף בתקופת מלחמת-העולם הראשונה לשומר החווה<persName> רוחמה</persName> שבנגב והצליח בתפקידו פחות או יותר, בו בזמן שהנגב הפך לאזור צבאי שבקרבת החזית הטורקית שאמרה לאיים על תעלת סואץ.

 באחד מימי טבת תרע"ו, כשביקר יוסף בבית-הממשלה בבאר-שבע בענינים רשמיים של מקום-שמירתו. הגיעה לאזניו קריאה מאחורי שבכת החלון של חדר הכלא שבחצר. הקורא היה <persName>אבשלום פיינברג</persName> , שביקש מיוסף להודיע לבן-דודתו <persName>נעמן בלקינד</persName> בראשון לציון, שבהיותו במדבר נאסר והובא לכאן וכעת צריך להשתדל בעד שחרורו. לשאלת יוסף, מה עשה במדבר, הבטיח אבשלום לספר לו בהזדמנות אחרת. יוסף עשה את שליחותו, ואבשלום הועבר לכלא הצבאי שבירושלים, ובהשתדלות <persName>אהרן אהרנסון</persName> בפני המצביא ג'מאל פחה (בהעידו, שהוא עצמו, בסמכות "מאמור אל ג'יראד", הממונה מטעם המצביא לניהול המלחמה בארבה, שלח

 את עוזרו אבשלום אל הנגב להתחקות על דרכי הארבה) שוחרר אבשלום.

 כשנפגש עם אבשלום לאחר כמה חדשים, הסביר לו אבשלום את הצורך לפעול למען שחרור הארץ והישוב מהדיכוי הטורקי וליצירת קשרי ברית ועזרה הדדית עם האנגלים, כדי להחיש את נצחונם ולהבטיח את המעמד המדיני של עם ישראל בארצו אחרי הנצחון. וכשהביע יוסף את נכונותו לעזור בפעולה כזו, גילה לו אבשלום את דבר קיומה של חבורת "נילי", שכבר יצר בשמה קשר עם המפקדה האנגלית שבמצרים, ואחרי שהקשר נפסק ניסה הוא אז לרדת מצרימה בדרך המדבר כדי לחדש את הקשר, וכך נתפס ונחשד בריגול. יוסף הבטיח לאבשלום להיות לו לעזר בפעולה קדושה זו בכל מה שידרש ממנו, אך בגלל הפסקת הקשר עם מצרים לא היה לעת עתה מקום לשום פעולה.

 ושוב אבד זמן יקר באפס מעשה. בסוף השיג אהרן רשיון לצאת דרך גרמניה לשוודיה, ולפני צאתו לדרך מסר את ניהול הענינים לאחותו <persName>שרה</persName> שחזרה הביתה מאיסטמבול ; התקשר בסתר עם הצירות הבריטית בקופנהאגן וסידר שבנסיעתו לאמריקה באניה נייטרלית ילקח בשבי בלב ים ויובא ללונדון, - ומשם נשלח מצרמה אל המפקדה. כאן נתקל בתחילה בחוסר הבנה, בחשדנות, וביחס דוחה מצד "מוחות" המפקדה, שבנו את תכניותיהם על קבלת עזרה מהערבים ולא היה להם לרצון להתקשר עם הצד היהודי. אך בסוף הכירו ראשי המפקדה בערכו הרב של אהרן והחלו לקבל את עזרתו ועצותיו.

 עד שהושג כל זה שוב עבר זמן רב ובינתים לא קיבלו חברי "נילי" שום ידיעה מאהרן, ואז החליט אבשלום לנסות שוב לרדת מצרימה דרך המדבר (כעבור שנה אחרי נסיונו הקודם). בדרך לקח אתו את יוסף לישנסקי ושניהם יצאו אל המדבר בלוית מורה-דרך בידואי. חמקו-עברו בהצלחה בין משמרות טורקיים רבים, הגיעו לשטח-ההפקר שבין שתי החזיתות, הותקפו עלידי בידואים, אבשלום נפצע פצע-מות ואבד במדבר, וגם יוסף נפצע והכרתו אבדה, אך הוא נאסף בידי פלוגתסיור בריטית, הובא לבית-חולים בפורט-סעיד, שכב עשרה ימים בחום גבוה בין חיים למות, וכשחל המפנה להבראתו בא אליו אהרן ושמע מפיו את כל הפרטים האיומים על אבדן אבשלום יקירו.

 כשהחלים יוסף ממחלתו נתן לו אהרן את ההוראות וההדרכה בעבודת איסוף הידיעות והעברתן בחשאי, באנית-הקשר, מצרימה, לימד אותו ראשי פרקים בידיעות צבאיות, כדי שיוכל למסור ידיעות ראויות לשימוש במפקדה, שלח אותו חזרה אל הארץ באנית-הקשר שתעגון בלילה אפל מול חוף עטלית, שיהיה לעזר לשרה בניהול שרות הידיעות, והזהיר אותו בכל תוקף, שחוץ מאשר לשרה אסור להודיע לשום אדם אחר על מותו של אבשלום, שכן אם יודע הדבר עלול הוא להגיע גם לאזני שלטונות הצבא הטורקי, ויעוררו לסקרנות ולחקירות בלתי-רצויות.

 מעת שובו ממצרים היה יד ימינה של שרה בניהול העבודה המשקית בתחנת- הנסיונות החקלאית של אהרן


 בעטלית ובניהול פעולות "נילי". מעתה התקיים הקשר הקבוע עם מצרים והיה צורך להשיג ידיעות רבות ומפורטות ככל האפשר על הכמות והתנועות של כוחות הצבא הטורקי והגרמני, על זיונם וציודם, על תכניות המפקדה הטורקית לפעולות הגנה והתקפה, - ובכל אלה השיגה וסיפקה חבורת "נילי" שרות ידיעות, שלא היה כמוהו לשכלול ולדיוק בשום חזית אחרת בעולם. להשגת הידיעות הללו היה יוסף פועל במלוא המרץ, מסדר אנשים, בהסואה של עבודות והתעסקויות מתאימות, במקומות שאפשר לשים בהם עין על תנועות הצבא. היה נוסע בתנאים קשים ומסוכנים לבדו - ובשעת הצורך בלוית שרה - בכל רחבי הארץ. וכל זה בתנאים חמריים דחוקים, כי חבורת "נילי" נהגה צמצום מוחלט בהוצאות (לעומת "המרד הערבי", שעלה לאוצר הבריטי במיליוני לירות בזהב, וערכו הצבאי היה אפס), עד כדי כך, שיוסף ביקש מאהרן שסדר לו הלואה למחית משפחתו, על מנת שיפרענה אחרי המלחמה, שלא יצטרך לקבל מקופת "נילי" אפילו את המינימום הדרוש המחיה, - וכך נהגו גם יתר החברים. בו בזמן היו עוברים תחת ידיהם סכומים עצומים במטבעות זהב, ששלח אהרן באמצעות אנית הקשר ל"ועד ההגירה" להצלת נגועי המלחמה והמגורשים ממיתת רעב, וחברי "נילי" היו מעלים את שקי מטבעות הזהב של משלוחים אלה על החוף בלילות אפלים בסירה ובשחיה ובסיכון להתפס על-ידי משמרות הצבא, ויוסף היה מעביר את הסכומים למיופי-כוחו של <persName>מאיר דיזנגוף</persName> בשביל "ועד ההגירה". כשביקר באביב תרע"ח במצרים עבר שם מטעם המפקדה הבריטית קורס של שימוש בחמרי-נפץ, על מנת שינסה לפוצץ את גשר הרכבת שעל הירדן כשתגיע שעת הצורך.

 תוך העבודה הקשה והמסוכנת היה עליו לשאת גם דברי שטנה ואיומים מטעם עסקני הישוב, שמפעל "נילי" היה למורת רוחם בחששם פן יבולע <persName>להם.</persName> .. ועוד יותר העיקה עליו החשדנות של חבריו ב"נילי", שבפקודת אהרן הוכרח להסתיר מהם את מותו של אבשלום במדבר והם חשדו בו, שהוא עצמו שלח בו יד...

 אחרי שיונת-הדואר של "נילי" נפלה בידי המודיר של קיסריה ואחרי שנעמן בלקינד נתפס במדבר בדרכו מצרימה על דעת עצמו, ידעה שרה, כי בכל יום ובכל שעה עלולה השואה ליפול על ראש כולם. בעשותה את הסידורים לטשטש את עקבות הפעולה ולהציל מה שאפשר להציל צוותה על יוסף, שהוא יסתתר מחוץ למושבה, כדי שבאם ישים הצבא את ידו על החברים יוכל הוא להיות להם לעזר כפי שימצא לאפשרי.

 כשהקיף הצבא את זכרון יעקב במוצאי החג הראשון של סוכות תרע"ח ואסר כמה מחברי "נילי" והחלה חקירתם בעינויים, הצליחו יוסף ועוד אחדים להתחמק מהמושבה ולהסתתר בין סלעי ההרים שממזרח לה. <persName>מנשה ברונשטיין ויצחק הלפרין</persName> שהיו עמו חזרו אל המושבה ונאסרו והוא נשאר במחבואו וראה משם את השוטרים המשוטטים בלוית צעירים מהמושבה לחפשו. כפי הנראה נמסרו ידיעות לשלטונות, שיוסף הוא הרוח החיה בפעולות "נילי" והמפקד איים להחריב את המו

 שבה ולעשות לתושביה כמו לארמנים אם לא תסגיר לידיו את יוסף. כן איימו השלטונות אחר-כך בהודעותיהם, שהכפר אשר יוסף ימצא חבוי בו יוחרב כליל.

 אחרי יומים של רעב וסבל לשמע צעקות המעונים וחיפושים מוגברים בסביבה ראה יוסף הכרח לעזוב את מחבואו. בלילה נדד דרך יער "מראח" (גבעת עדה כיום) עד לכרכור ושמע קולות יהודים מדברים ליד הגורן. אלה היו <persName>צבי נדב ושמואל הפטר</persName> , חברי "השומר", בדרכם בעגלה מפתח-תקוה לתל-עדשים, קן "השומר" בימים ההם. אחרי היסוס נענו לבקשתו ולקחו אותו עמהם עגלה לתל-עדשים, ומשם שלחוהו בלוית חבר אחד לקבוצת חמרה של "השומר" אשר ליד מטולה. כאן הוליכוהו בלילה לקרבת מפל-המים "טאנור" ואמרו לו שיחכה לעגלה שתבוא לקחתו. בעודו יושב על סלע ומחכה ירו בו מאחור, על מנת להודיע בבוקר לשלטונות שנמצא הרוג ולא נודע מי הכהו. אך בבוקר לא מצאוהו שם, כי רק נפצע בכתפו השמאלית ופצוע וקודח עזב את המקום, ולמרות שחיילים ושוטרים ואף יהודים חיפשי אחריו בכל מקום בארץ הצליח להגיע עד פתח-תקוה, ושם קיבלה אותה מרת<persName> מרים</persName> אשת<persName> פרץ פסקל</persName> (שהיה אז בין הנמלטים למצרים מפני השלטון הטורקי ועזר ל<persName>אהרן</persName> <persName>אהרנסון</persName> בפעולותיו) לביתה, למרות הסכנה מצד השלטונות ומצד היהודים כאחד, וטיפלה בפצעו, וכשנרפו. במקצת הסתירתו להחלמה בבית-האריזה שבפרדס וסיפקה לו מזון, בו בזמן ש"כל הארץ" הועמדה על רגליה. לחפש אחריו. תמונתו פורסמה בכל המקומות בכרוזים מטעם השלטונות שינתן פרס למי שיסגירו ועונש מו ואבדן רכוש למי שיסתירו.

 חברי "השומר" מאשימים אותו, שמסר שמות רבים מחבריהם למפקד התורכי, אחרי שנתפס.

 כשהחלים יצא לדרכו דרומה, על מנת להגיע איךשהוא דרך החזית אל האנגלים. אך ליד נבי רובין הכירוהו בידואים לפי התמונה והסגרוהו למשטרה, וימים מעטים לפני פרוץ ההתקפה הגדולה של הצבא הבריטי (שהיה לו ול"נילי" חלק גדול בהכנתה המוצלחת), שבתוצאתה הובקעה חזית עזה-באר שבע ונכבש כל דרום הארץ עד הירקון), הובל לכלא דמשק, נדון בביתהמשפט הצבאי למות, הוא <persName>ונעמן בלקינד</persName> , נתלו בחצר הכלא "חאן עלי באשה" בשחר יום א' טבת תרע"ח ונקברו בדמשק, ואחרי המלחמה הובאו עצמות שניהם לקבורה בראשון לציון ביום ל' תשרי תר''פ.

 צאצאיו ; <persName>טוביה, עבריה אשת ליבוש לוינסון</persName> , טבריה.

</p>
<p>

 תוספות: 

 (ראה כרך ה', עמודים 2311-13) צריך לקרוא: נולד ברוסיה ונתיתם מאביו<persName> יעקב</persName> <persName>טוביה</persName> שהיה אז בן ששים וחמש. אמו עדינה נפטרה בלידתה אותו. סבו לקחו עמו ועלו לארץ. הסב ונכדו גרו בצפת, ואחרי פטירתו של הסבא התגורר במיטולה, שם התגוררו קרובי משפחה.

</p></div>
         <div type="bibliogrphy">
            <listBibl>
<bibl>Volume: #5 ,Page: 2311 ,URL: http://www.tidhar.tourolib.org/tidhar/view/5/2311</bibl><bibl>Volume: #5 ,Page: 2312 ,URL: http://www.tidhar.tourolib.org/tidhar/view/5/2312</bibl>
<bibl>Volume: #5 ,Page: 2313 ,URL: http://www.tidhar.tourolib.org/tidhar/view/5/2313</bibl>
            <bibl>Volume: #17 ,Page: 5239 ,URL: http://www.tidhar.tourolib.org/tidhar/view/17/5239</bibl></listBibl>
         </div>
      </body>
  </text>
</TEI>
