<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2642 ,URL: http://www.tidhar.tourolib.org/tidhar/view/6/2642</bibl><bibl>Volume: #6 ,Page: 2643 ,URL: http://www.tidhar.tourolib.org/tidhar/view/6/2643</bibl>
<bibl>Volume: #6 ,Page: 2644 ,URL: http://www.tidhar.tourolib.org/tidhar/view/6/2644</bibl>
<bibl>Volume: #6 ,Page: 2645 ,URL: http://www.tidhar.tourolib.org/tidhar/view/6/2645</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף פיין</persName>

</head>
         <div><p> נולד במטולה, כ"ב ניסן תרס"ג (19.4.1903). לאביו <persName>חיים משה פיין,</persName> אכר (ראה כרך ד' עמוד 1686) ולאמו <persName>יוכבד</persName> בת ר' <persName>דוד אייזנברג</persName> (ממשפחת נחום סוקולוב), שני הסבות - היו ממייסדי "יסוד המעלה" בגליל העליון. רוב בני משפחתו - נאחזו בקרקע במשקים השונים בארץ.

 למד בבית הספר העממי במושבה ואהב את לימוד התנ"ך.

 בפרוץ המלחמה העולמית הראשונה, נלקח האב לצבא התורכי, ויוסף היה אז בן 12. הארבה אכל את תבואת השדה, בבית השתרר רעב, אם ושמונה ילדים. הוא, בן ה-12 יצא לעבודה בשדה, להקל את העול מעל האם. עד גיל 16 שנה לא נעל נעלים, יחף היה מהלך בקיץ ובחורף.

 בן 16 עזב את בית אביו ואת מושבתו, והלך לבקש לו עבודה יחף ובלי פרוטה בכיס יצא, נתקבל לעבוד

 באילת השחר, עבודתו לקחה את לב אנשי הקיבוץ והציעו לו להשאר בקיבוץ. עבד ארבעה חדשים, חבריו התקשרו בו ואהבוהו, אבל צעיר יותר מדי היה, כדי להתקשר למקום אחד קבוע. הוא שאף לראות את הארץ.

 נתקבל לעבודה בחוות מגדל ע"י טבריה, משם לקבוצת מייסדי נהלל, שאחיו<persName> צבי</persName> היה ממייסדיו, ביקש לראות את ארץ יהודה והגיע עד חולדה, התחבר אל קבוצתה ועבד עמהם שלש שנים. כשנתפרדה קבוצת חולדה יצא לרחובות.

 בחולדה הכיר את <persName>מנוחה</persName> בת<persName> דב קולינר</persName> ונשא אותה לאשה.

 מרחובות חזר לצפון, אל קבוצת דגניה א', ולאחר נדודים קצרים נוספים דבקה נפשם בקבוצת דגניה א' ונשארו שם לכל ימי חייהם.

 רוחו ונפשו היו תמיד בדגניה, אבל המהומות וצרכי הישוב התכופים לא נתנוהו להשאר תמיד ובקביעות בדגניה, והיו מגייסים אותו לפעולות מיוחדות.

 בחדשים הקודרים ההם, הראשונים לאחר מאורעות תרפ"ט (1929), כשההגנה ריכזה במרכז ההגנה את הנתונים המספריים על מצב הזיון של הישובים, הצטיירה תמונה קטסטרופלית של כמות הנשק, איכותו וכמויות התחמושת. המצב בארץ היה בלתי יציב ביותר ואיש לא ידע מה אורך "ההפוגה" שלרשות ההגנה. יום-יום חששו להתפרצויות חדשות. ברור היה שיש לאמץ את כל הכוחות להרבות את כמויות הנשק, נשלחו שליחים לחו"ל לחדש את פעולת הרכש שם, אך היה ברור שהמקורות האלה החשובים, לא יתקנו את המצב לאלתר. הכרח היה, איפוא, להסתער על האפשרויות לרכישה בארץ ובסביבותיה.

 לרוע המזל גרמו המאורעות לניתוק קשרים עם מקורות רכש ערביים רבים, לא היתה תקוה רבה להשגת כמויות רציניות של נשק ממשלתי להגנת הישובים. הישובים זעקו למרכז ההגנה "הב נשק" - ומחסניו היו ריקים...

<persName>שאול אביגור</persName> , מראשי ההגנה, פנה אז <persName>ליוסף פיין,</persName>


 ופעולת הרכש שלו הכניסה אז את מרבית הנשק למחסני מרכז ההגנה.

 כל השנים היה המוכתר של הקבוצה, ועם עלות ראשוני חניתה (1938) להתישבות במאורעות (19361939), היה הוא מהמבצעים וגם המוכתר שלה. עם גמר תפקידו בחניתא, חזר לדגניה (אחרי שמסר את התפקיד לחברו, בן מושבתו,<persName> משה סנדלר</persName> ).

 הוזמן להיות יועצו של <persName>דוד הכהן,</persName> ממנהלי סולל בונה (ראה כרך ג' עמוד 1121) בכל הכרוך ביחסי שכנים בביצוע גדר התיל בגליל - בגבול הצפון. הוא היה מקור לא אכזב של ידיעות על כפרי הגליל העליון, מבנם העדתי, כל תככי המדיניות הערבית. היה חודר למסתרי יחסי הכנופיות למיניהן. הערכותיו על המצב בכללו ועל תנאי הבטחון היו קולעות ומדויקות.

 בתקופת פעולות ההגנה במחתרת, במלחמה העולמית השניה, נגד בעלי בריתם של הנאצים - הצרפתים והערבים בסוריה ובלבנון - היה הוא הזרוע המבצעת על ידי ההגנה בהברחת חומר התעמולה - עלונים ועתונים, ברבבות ספסים, מעבר לגבול ובהפצתם בערי סוריה והלבנון. בשבילים ובסירות אירגן את המשלוחים המרובים

 טרח הרבה בהקמת הנקודות האחרות בגוש הגליל המערבי.

 לא היה הרפתקן - לא ביקש הרפתקאות. אך לא היתה הרפתקה - הדרושה לענין - שלא היה נכון לה ומסוגל לה. הכל בפשטות.

 באיזה חרדה נפשית ליוה את הטראגדיה של הסירה הידועה, שנעלמה על 23 המתנדבים, ועקבותיהם לא נודעו. ימים רבים התהלך בלוית אחד מחבריו ליד חופי הים התיכון, לאורך הלבנון, לחקור ולדרוש אולי יוודע גורל האומללים, וכשלא הצליח, לא היה אומלל כמוהו.

 פעם אחת, היה צריך להעביר נשק מהצפון לדגניה שלו. אמו, האכרה ממטולה, הרגישה, שסכנה אורבת לבנה, והיא הצליחה להשפיע עליו, שילך לדרכו בלי הנשק, והיא תביאהו למקום הנועד. ואמנם, בדרך נתפס, קציני הבולשת חכו לו ליד ראש פינה, והנשק - לא היה אתו, ושוחרר. האם העבירה אחר כך את הנשק בעגלתה, באופן שלא עורר חשד...

 ובשעה שהמדינה הוקמה והיתה זקוקה מאד לעזרתם של אנשים כנים ומוכשרים כמוהו, הורחק מן העבודה, מנו אותו בין המפקחים על "הרכוש הנטוש", וכשראה את מעשי הגזלה שנעשו ובקש לגלות את החנפים (את "תופסי המשרות"), רמזו לו (אלה - שלא הכירו את יוסף...), שמוטב לו לשוב ל"מחרשתו"... אף שצרכי האומה האמתיים דרשו אנשים מסוגו. הוא לא היה הראשון, שלא השתמשו בידיעותיו... והתוצאות: מצבנו עם השכנים כיום (אחרי שבע שנים שהמדינה הוקמה)...

 היה ישר וצנוע בהליכותיו וזהיר בכספי ציבור שומר על כל פרוטה, בחר תמיד במלון צנוע ובארוחה זולה בשליחויות בארצות השכנות. היה איש שמירה והגנה, מומחה ליחסי שכנים ורכישת קרקעות, אהוב

 ומכובד על השכנים הערבים בארץ ובארצות השכנות, היו לו קשרים עם ראשי השבטים והאמירים, המוכתרים והשייכים, היה גם אורח מקובל אצל הנכבדים בדמשק ובבירות.

 לא ידע פחד ולא ידע ליאות, איש עבודה היה. בכל אשר אחזה ידו - הצליח. בעל תפיסה מהירה וכושר הסתגלות לכל מצב.

 אחרי המלחמה חזר הביתה והתמסר שוב לענף הדיג, פיתחו והעלהו לאחד מענפי המשק החשובים בדגניה. עכברי שדה הופיעו מסביב לבריכות הדגים, רצה להשתמש במלכודת העכברים המצויה בדגניה, וכאשר רק אחז בה התפוצץ אבק השריפה שבתוכה ופצעהו קשה מאד. הועבר לבית החולים "שויצר" בטבריה, ונפטר ביום ט"ז אייר תש"ט (5.49 15) בקרבת קבר האחים של חללי מערכת דגניה נכרה קברו.

 בניו: <persName>מרדכי, הרצל, יהושע.</persName>

 קבוצת דגניה א' הוציאה לאור לזכרו ספר "יוסף פיין" - אב תש"י.

 מאמרים רבים מאישי הישוב נכתבו אחרי מותו: <persName>משה סמילנסקי </persName> - "אדם יקר" ("הארץ" 20.9.50); <persName>שאול אביגור</persName> - "שלש פרשיות" ("דבר", 1.12.50); <persName>תנחום </persName> - "יוסף פיין" ("הפועל הצעיר", 9.5.50); <persName>דוד</persName> <persName>הכהן</persName> - "עתה מותר לספר על מעשיו" ("דבר" 2.5.50) ועוד.

</p></div>
         <div type="bibliogrphy">
            <listBibl>
<bibl>Volume: #6 ,Page: 2642 ,URL: http://www.tidhar.tourolib.org/tidhar/view/6/2642</bibl><bibl>Volume: #6 ,Page: 2643 ,URL: http://www.tidhar.tourolib.org/tidhar/view/6/2643</bibl>
<bibl>Volume: #6 ,Page: 2644 ,URL: http://www.tidhar.tourolib.org/tidhar/view/6/2644</bibl>
<bibl>Volume: #6 ,Page: 2645 ,URL: http://www.tidhar.tourolib.org/tidhar/view/6/2645</bibl>
            </listBibl>
         </div>
      </body>
  </text>
</TEI>
