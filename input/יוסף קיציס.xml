<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1573 ,URL: http://www.tidhar.tourolib.org/tidhar/view/4/1573</bibl><bibl>Volume: #4 ,Page: 1574 ,URL: http://www.tidhar.tourolib.org/tidhar/view/4/1574</bibl>
<bibl>Volume: #4 ,Page: 1575 ,URL: http://www.tidhar.tourolib.org/tidhar/view/4/1575</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף קיציס</persName>

</head>
         <div><p> נולד באנאניוב, פלך חרסון, אוקראינה, בשנת. תרמ"ט (8.11.1888), לאביו <persName>פנחס </persName> בן ר'<persName> שמעון קיציס</persName> (שזכה לראות בחייו 98 נכדים ונינים; מצאצאי ר' <persName>וולף קיציס</persName> - שנקרא כך על שם אמו <persName>קיצה</persName> תלמיד הבעש"ט, שיצא עם רבו לעלות ארצה והוכרחו לחזור מאיסטמבול, כמסופר בפרוטרוט ב"שבחי


 בעל שם טוב" וביתר המקורות לתולדות החסידות) ולאמו <persName>רחל לבית דובובי </persName> משפולה.

 למד בחדרים ומפי מלמדים פרטיים ונתחנך באוירה חסידית בבית הוריו. אח"כ פנה להשכלה כללית, גמר גימנסיה רוסית ב-1906, יצא לאמריקה ועבד בבתי-חרושת בניו-יורק ובפילדלפיה, פועל יהודי יחיד בין פועלים נוצרים.

 ב-1908 חזר לרוסיה ולמד משפטים באוניברסיטת קיוב וכשהגיע לסמסטר השביעי החליט להפסיק ולעלות ארצה. בינתים דבק בחסידות הטולסטויאנית עם כל מצוותיה המעשיות (צמחונות וטבעונות במזון

 ובהלבשה - - פרישות מנעלי עור ומבגדי צמר) והחזיק בחסידות זו אף בארץ עד שנת 1920, והסופר <persName>שלום אש</persName> כשביקר בארץ הלך במיוחד לראותו ואח"כ עשה פרסום בעתון אידי בוארשה ל"נעלי הענק של קיציס" (היו גדולות בשל סוליות העץ).

 באין לו רשיון כניסה מהשלטון הטורקי התחפש לצליין רוסי, הפליג באניה בשיירה של צליינים וכך הגיע לחיפה בלי הפרעה שלטונית ביוני 1912. יצא לחות מגדל בהנהלת <persName>משה גליקין</persName> . באותו זמן ביקר בחוה אחד מבעלי המניות גוץ (חתנו של הנדבן <persName>ויסוצקי</persName> בעל מטעי הטה) בחברת <persName>ברל כצנלסון,</persName> וכאשר <persName>ברל</persName> העיר כמה הערות בדבר סידור החוה, ענה<persName> גוץ</persName> ; "מה זה באים פועלים ריקים עם מוחות ריקים, עם כיסים ריקים ונותנים לנו עצות" (בהברה אשכנזית)... ועבד שם 4 שנים ב"קומונה הקטנה" עם<persName> חומסקי</persName> , <persName>פרידה כצנלסון, בתיה מגדלית, דוד יפה, צבי שץ,</persName> <persName>דוד סירקין, שרה ורבקה יצקר</persName> . אח"כ עבר לראשון לציון ועבד בפרדסים ובכרמים, עבד בנחלת יהודה בקבוצת "יחד" (ראשי תיבות ירקות, חלב, דבש שמות הענפים שהקבוצה עסקה בהם), ובקומונה בבאר יעקב ביחד עם<persName> צבי שץ</persName> . כל זה היה בשנות השלטון הצבאי הטורקי במלחמת העולם א'.

 בבאר יעקב תפסוהו החיילים הטורקים בתור "פרר" (משתמט מהשרות בצבא) והוליכוהו כמעט בלי לבוש ורק בגרבים על רגליו לכפר עקיר שליד עקרון, העבירוהו עבודת-כפיה בשביל הצבא ביערות

 בן-שמן ולוד. בעזרת שלמונים של "בקשיש" הצליח להתחמק ולחזור לבאר יעקב, לשם הגיעו הכיבוש הבריטי שנחשב אז כשחרור. המשיך לעבוד בסרפנד ואח"כ בעבודות של "המשרד לעבודות צבוריות ובנין" (קודמו של "סולל בונה") בראשון לציון. ב-1921 עבר לתל-אביב ועבד בבנין, בכבישים ובשמירה - עד שב-1922 עבר לעבודה מנהלתית בשרות צבור הפועלים.

 נשא לאשה את<persName> בתיה </persName> בת <persName>משה ורחל פיצרסקי.</persName>

 בשנים הראשונות לא הצטרף לשום מפלגה בצבור הפועלים. בכל זאת נבחר על-ידי הפועלים התימנים מנחלת יהודה לצירם בועידת היסוד של "אחדות העבודה" ומאז נבחר בכל מקרה ומקרה לועידות ולמוסדות ברשימת "אחדות העבודה", מבלי להיות חבר רשמי בה, ורק כשהתאחדו ב-1930 המפלגות אחה"ע ו"הפועל הצעיר" ל"מפלגת פועלי א"י" (מפא"י), הצטרף אליה.

 השתתף בועידת היסוד של הסתדרות העובדים הכללית ונבחר למועצת ההסתדרות, ומאז נבחר תמיד מחדש לועידות ולמועצות. היה פעיל ביסוד חבורת "מעבר", קופת חולים, "תנובה", מפעלי השיכון של ההסתדרות ושל מועצת פועלי תל-אביב ויפו. יחד עם <persName>הלל כהן </persName> יסד את המשרד הקבלני לעבודות בנין של מועצת פועלי יפו ות"א, ובשנת 1943 עבר המוסד ל"סולל-בונה" עם הון רב. בכל 13 קיום המוסד היה <persName>קיציס בהנהלה</persName> ושימש בו כיו"ר.

 בשנה הראשונה לעבודתו בת"א נבחר לחבר מועצת פועלי ת"א ויפו מטעם "אחדות העבודה". מ-1922 ועד 1938 עבד במזכירות ובועד הפועל של מועצה זו. זאת היתה תקופה של מלחמה קשה להטבת המצב והתנאים של הפועלים על-ידי ליכוד ארגונם המקצועי ועמידה על גיבוש כוחם והפעלתו. הדבר היה כרוך גם בהכרזת שביתות ובשמירה על קיומן למען עבודה עברית, עבודה מאורגנת במסגרת ההסתדרות הכללית, ולמען העלאת השכר והטבת התנאים. במלחמות אלה נחשב כאויבם המושבע של המעבידים ולא פעם רגזו עליו בשל עמידתו התקיפה ללא הידור פני עשירים. בשל כך הגיע פרסומו עד לונדון כ"דחליל לבעלי הרכוש, וכשניהל <persName>נובומייסקי</persName> מו"מ עם משרדי-המושבות הבריטי בדבר הזכיון למפעל האשלג של ים המלח התרו בו שלא ישקיע כספים בארץ, כי "קיציס בשביתותיו יהרוס את הכל..." אך במשך הזמן הכירו בו, שכוונתו אינה לרעת בעלי התעשיה ואנשי היזמה, אלא בראש וראשונה לטובת הפועלים, ובסוף למדו גם יריביו לכבדו. עליו אמרו "יין משומר וטוב, שריחו טוב, אבל בחבית גסה", והמשורר<persName> יעקב פיכמן</persName> ציין אותו כך: "מזיגה נפלאה של חסידיזם יהודי עמוק, עם חדות החיים, ומאידך יושר וגילוי לב גס של גוי רוסי". מלחמתו לא פסחה גם על ה"חברים" השמאליים ביותר, עד כדי הרסנות, ופעל רבות לסילוק המופסים אויבי המפעל הציוני משורות ההסתדרות והאויבים.


 התנגד לפרסומים קולוניים ומספרים מדהימים על התקדמות המפעל הציוני, לבל יעוררו קנאה ואיבה, והציע ודרש להתאמץ וליצור עובדות ועוד עובדות, ולהשאיר את הפרסומת והסטטיססיקאות בשביל ההיסטוריון.

 ב-1938 עבר לשטח-עבודה שקט יותר: במזכירות המרכז לקואופרציה.

 מיום בואו ארצה ניתק את כל הקשרים עם הגולה ואף לקרוביו לא כתב. אפילו בשליחויות ולקונגרס הציוני סירב לצאת מהארץ. רק ב-1937, כשהוכרח לנסוע לפאריס לצרכי ריפוי, הסכים להבחר לקונגרס ונסע אגב גם לציריך.

 בשהותו בפריז, כתב אליו<persName> ברל כצנלסון</persName> מלונדון (21.5.37): "אנחנו חייבים להיות קשי עורף, להתעקש ולהבריא, כשם שידענו להתעקש בנעורינו ולהפקיר את עצמנו, עוד יש בנו צורך ועוד יהיה צורך ! נסיון החיים שלנו שווה, משהו, לא הרבה דורות ראו מה שאנחנו ראינו, ועברו מה שאנחנו עברנו ואת נסיוננו אנו - צריכים אנחנו במו ידינו לשלב לתוך הפעולה הנעשית והעתידה להעשות, ובכן <persName>יוסף לא להכנע.</persName>

 בדברי תשובתו למברכיו ליובלו הששים, כתב ב"דבר" (24.12.48): אחיותיו ואחי, חברותי וחברי! לאחר כל ברכותיכם הטובות אני מרשה לעצמי לערוך ברכה אליכם אל כולכם.

 נובמבר 1888 - נובמבר 1948 - מה היו לי השנים האלה? מהן 36 שנים עבדתי בארץ כפועל וכמשרת הצבור והארץ, עבדתי כפועל בחקלאות, במושבות, בבנין ובעבודות צבוריות - ורוב הזמן עבדתי כמשרת הצבור - כל מה שאדם עושה הוא צריך לפי הרגשתי לעשות בכל לבו, וכך נראה לי, עשיתי בלי להסתכל הרבה לצדדין - צריך לעשות הייתי אומר השכם והערב לחברים, <persName>לעשות, לעשות</persName> <persName>ולעשות</persName> . יש לבנות את צבור הפועלים וקוממיותו, את ההסתדרות שלו ואת הארץ.

<persName>יש לערם ערמות</persName> - ואח"כ נברר. אי-אפשר להגיד שחייתי בחלל ריק ולא ידעתי על הנעשה מסביב -אך השתדלתי לא לחשוב על זה, וכאן נעשתה בי מהפכה, נהפכתי <persName>מלוחם לחולם</persName> וראיתי כי טוב, ובפעם הראשונה במשך 45 השנים האחרונות נשבעתי - נשבעתי רק לעזור ולא להפריע, נשבעתי לקבל באהבה גם את הטוב וגם את הרע - יותר מדי גדול, יפה וחיוני<persName> החלום בהקיץ,</persName> ואין להפריע ולהתעסק בבקורת קטנונית, יש להתיחס למדינה שלנו כמו לילד שהתחיל פתאם לצעוד, ללכת - כל יום אני עוקב בחרדה ובהתרגשות אחרי התקדמותו, אחרי כל צעד שלו, כל קפיצה שלו, כל מבט שלו - מתוך העינים הקורנות, היוקדות, היקרות, ואני מבין ומרגיש כי לא כך מבינים ומרגישים את אשר קרה לנו, אני מבין את דברי <persName>קאדיה מולודובסקי</persName> בשיר שלה "היינו כחולמים" "איש לא יחוש לא יבין את הזמר את ניגון כנורינו - רק שבולת רמוסה בשדה היא תשמע ותנוע

 תקום ותפרח! בשוב ה' את שיבת ציון". כן איש לא יבין - אפילו הילדים שלנו שנולדו כאן אינם יכולים בשום אופן להבין את העובר עלינו שם בכל העולם וגם כאן - ומתוך כל זה אני רוצה לפנות לכל אלה שבירכו אותי ביום הולדתי הששים ולאלה שלא ברכו - בתודה מקרב לב על הברכות ובקריאה ! <persName>הפסקת אש ומייד</persName> שביתת נשק לא די. דרוש שלום לתקופה מסויימת עד שהילד שלנו יגדל ויחזק. הבא ניתן למפא"י יחד עם כל הגורמים לטפל ולראות באשרו ובבריאותו של הילד שלנו היקר מכל יקר - רק זה צריך להיות כעת לפני עינינו ובלבותינו.

 אוצר יקר בידינו וביד העם כולו.

 אל נבזבז אותו - בל נזיק לילדנו היקרים לארצנו ולמדינתנו, המאושר בין המאושרים, השכור בלי הפוגה מהמדינה.

 בנותיו:<persName> רחל </persName> אשת<persName> משה קריצ'בסקי </persName> (בקיבוץ "יקום" ע"י שפיים - צפון הרצליה), <persName>רות</persName> אשת <persName>משה כלפון </persName> (בן מזכיר עירית חיפה; חברי קיבוץ בית קשת בגליל התחתון).

</p></div>
         <div type="bibliogrphy">
            <listBibl>
<bibl>Volume: #4 ,Page: 1573 ,URL: http://www.tidhar.tourolib.org/tidhar/view/4/1573</bibl><bibl>Volume: #4 ,Page: 1574 ,URL: http://www.tidhar.tourolib.org/tidhar/view/4/1574</bibl>
<bibl>Volume: #4 ,Page: 1575 ,URL: http://www.tidhar.tourolib.org/tidhar/view/4/1575</bibl>
            </listBibl>
         </div>
      </body>
  </text>
</TEI>
