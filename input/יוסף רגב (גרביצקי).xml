<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1803 ,URL: http://www.tidhar.tourolib.org/tidhar/view/4/1803</bibl><bibl>Volume: #4 ,Page: 1804 ,URL: http://www.tidhar.tourolib.org/tidhar/view/4/1804</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף רגב (גרביצקי)</persName>

</head>
         <div><p> נולד בוארשה, כסלו תרס"א (8.11.1900), לאביו <persName>משה</persName> בר' <persName>שלמה דוד גרביצקי</persName> (יליד קוברין, תלמיד חכם וסוחר) ולאמו <persName>שרה</persName> בת <persName>אהרן בריסקין </persName> (ילידת סלונים).

 למד בחדרים ואח"כ בגימנסיה קלאסית. בוגר

 הקורסים למורים בוארשה בהנהלתו של המלומד הרב <persName>ד"ר ש. א. פוזנאנסקי.</persName> למד תורת המדינה באוניברסיטת וינה.

 בגיל 16, בימי המצוקה וגל הפליטים היהודים תחת שלטון הכיבוש הגרמני בפולין במלחמת העולם הראשונה, הוטל עליו להיות מורה ומנהל באחד מבתיהספר העממיים העברים הראשונים של "תרבות" בוארשה.

 בשנת 1917 היה בין מיסדי "צעירי-ציון" בפולין יחד עם <persName>יצחק שווייגר, יהודה אייגכו, ישראל מימוני</persName> ואחרים. נבחר לועד המרכזי הראשון של צ"צ וכהן כמזכירה הכללי של המפלגה. ב-1919 היה מזכירו של <persName>יצחק גרינבוים</persName> ואחד מעוזריו הראשיים בפעולתו הציונית, כמנהיגה של ציונות פולין והפוליטית כציר לסיים הפולני.

 בשנת 1922 היה פעיל תחת הנהגתו של י. גרינבוים בהקמת הגוש של המיעוטים הלאומיים, אשר בו אורגנו למלחמה משותפת על זכויותיהם כל המיעוטים במדינה: יהודים, אוקראינים, בילורוסים, ליטאים, רוסים וגרמנים. כהן כמזכיר כללי של הגוש הזה בבחירות לסיים הפולני, אשר בהן השיגה הרשימה המאוחדת של הגוש הזה כששה מיליון קולות. היה בין עורכי העתון "נאציו", שהוצא ע"י גוש המיעוטים בארבע שפות.

 היה במשך שנים רבות חבר הועד המרכזי של ההסתדרות הציונית בפולין ומזכירה הכללי במשך שנים אחדות, עד צאתו להשלים את למודיו באוניברסיטת וינה.

 השתתף בועידה העולמית של "צעירי ציון" ו"הפועל הצעיר" בשנת 1919 בפראג, בועידה העולמית הציונית השנתית (יארס-קונפרנץ) - הראשונה לאחר מלחמת העולם הראשונה - ביולי 1920 בלונדון. נבחר כציר לכל הקונגרסים הציוניים משנת 1921 ועד עלותו ארצה (הקונגרסים: י"ב, י"ג, י"ד, ט"ו, ט"ז, י"ז וי"ח).

 מאז שנת 1924 היה מעורכי העתון היומי הציוני הגדול "היינט" בוארשה וכתבו הדיפלומאטי עד עליתו לארץ. לפני-כן השתתף בעריכת השבועונים של "צעירי ציון", של "הפועל הצעיר" ושל הסיעה הציונית הרדיקלית "על-המשמר" (שהוא היה בין מיסדיה ומנהיגיה) בפולין.

 בשנת 1929 נבחר ברשימה הציונית לועד הקהלה היהודית בוארשה והיה ממנהיגי הסיעה הציונית בה עד התפטרותו, לרגל עליתו לא"י.

 בשנת 1923 נשא לאשה את ד"ר <persName>רבקה כהן,</persName> רופאה למחלות ילדים, ילידת לודז, בת <persName>משה נחמיה</persName> <persName>כהן</persName> ז"ל.

 אחרי כמה ביקורים כתייר בשנים 1924, 1926, 1929 ו-1932 - עלה לארץ-ישראל להשתקע בחודש


 אוקטובר 1932 יחד עם משפחתו. תחילה עבד בארץ כסופרו הקבוע המיוחד של העתון "היינט" וכן השתתף בכמה עתונים אחרים בחו"ל. היה בין מיסדי אגודת העתונאים הראשונה בתל-אביב ושמש כיו''ר שלה, עד שעבר לירושלים.

 בסוף שנת 1933 הוזמן על-ידי יו"ר הנהלת הסוכנות היהודית, מר ד. בן-גוריון, לנהל את לשכת העתונות של הסוכנות היהודית ועבר לירושלים. כאן יסד את הסוכנות הטלגרפית "פאלקור" ונשאר מנהלה הכללי עד הקמתה של מדינת ישראל. באותו זמן כתב מאמרים בעתונות בארץ ("הזמן", "דבר", "חדשות הערב", "העולם") ובחו"ל. היה חבר פעיל ב"הגנה" בירושלים ובמשך שנה שימש בה בתפקיד של תוכ"ל למחוז ירושלים.

 באוקטובר 1947 נסע לאמריקה למושב העצרת של או"מ כנציג הסוכנות הטלגרפית שלו ושרת את כל העתונות הארצישראלית במברקים ממהלך מושב היסטורי זה, אשר בו החלט על הקמתה של מדינת ישראל.

 בינואר 1948 חזר לירושלים וישב בה במשך בל חדשי המצור. רק פעם אחת הוטס משם באוירון דרך ים-המלח למושב הועד-הפועל הציוני בתל-אביב וחזר לאחר שבועיים.

 עם ההפוגה הראשונה, בסוף יוני 1948, הגיע לתלאביב ונתמנה על-ידי שר הפנים, מר יצחק גרינבוים, כמנהל לשכת העתונות והמודיעין הממשלתית. בתפקידו זה משמש עד היום.

 בתו: <persName>שושנה</persName> (עובדת בחדר החדשות ב"קול ישראל"). אחיו:<persName> אליעזר</persName> (ממיסדי ומנהיגי הקיבוץ גבעת ברנר) ; <persName>אברהם</persName> (פקיד ראשי בבית-המשפט העליון של מדינת ניו-יורק), <persName>שלמה דוד</persName> ז"ל (היה רב בקהלת קייפטאון שבדרום-אפריקה). אחיותיו: <persName>חיה</persName> (בעלת משק במושב צופית) <persName>ויהודית</persName> (חברת הקיבוץ אשדות-יעקב).

</p>
<p>

 תוספות: 

 נפטר בתל-אביב, כ"ט כסלו תשט"ז (14.12.55) (ראה כרך ד', עמוד 1803)

</p></div>
         <div type="bibliogrphy">
            <listBibl>
<bibl>Volume: #4 ,Page: 1803 ,URL: http://www.tidhar.tourolib.org/tidhar/view/4/1803</bibl><bibl>Volume: #4 ,Page: 1804 ,URL: http://www.tidhar.tourolib.org/tidhar/view/4/1804</bibl>
            <bibl>Volume: #7 ,Page: 2970 ,URL: http://www.tidhar.tourolib.org/tidhar/view/7/2970</bibl></listBibl>
         </div>
      </body>
  </text>
</TEI>
