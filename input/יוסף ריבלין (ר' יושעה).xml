<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 492 ,URL: http://www.tidhar.tourolib.org/tidhar/view/1/492</bibl><bibl>Volume: #1 ,Page: 493 ,URL: http://www.tidhar.tourolib.org/tidhar/view/1/493</bibl>
<bibl>Volume: #1 ,Page: 494 ,URL: http://www.tidhar.tourolib.org/tidhar/view/1/494</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יוסף ריבלין (ר' יושעה)</persName>

</head>
         <div><p> נולד בירושלים, בשנת תקצ"ח (1838), לאביו הרב <persName>אברהם בנימין</persName> (שעלה ארצה בשיירה השלישית של עולי "חזון ציון" והיה מפקח הת"ת) בן הרב<persName> משה</persName> <persName>ריבלין </persName> ("ר' משה מגיד" משקלוב, שעלה ארצה בשנת תר"א להציל את הישוב מהתמוטטות ונתמנה מטעם ראשי כולל הפרושים ברייסין ובוילנה למנהיג העדה ולמגיד מישרים בירושלים ולמשכין שלום בישוב) בן רבי <persName>הלל ריבלין</persName> (מראשי עלית הפרושים, תלמידי הגר"א בשנת תקס"ט, ראב"ד ראשון לעדת האשכנזים הפרושים בירושלים, מאבות הישוב האשכנזי בירושלים, ממיסדי תנועת "חזון ציון" של תלמידי הגר"א לחידוש הישוב האשכנזי בארץ ובירושלים), ולאמו <persName>שפרה.</persName>

 למד בחדרים ובישיבת "עץ חיים", גדל בילדותו על ברכי אבי-אביו וספג לתוכו את משאת-הנפש של שלשת הדורות שקדמו לו בארץ להגשים את חזון רבם, הגר"א מוילנה, לחדש ולחזק את הישוב בארץ ולהכינו ולהכשירו לקראת הגאולה השלמה, ועוד מגיל צעיר הרגיש בנפשו יעוד להשלים ולשכלל את מפעל האבות, יעוד שלא נתן לו מנוח וכך החל להגות בראשונה


 את הרעיון להוציא למרחב את הישוב מהמחנק אשר בין חומות העיר העתיקה ומהתלות בשרירותם של הערבים משכירי ה"חצרות" ולהרחיב את משכנות ישראל מחוץ לחומה ובכל הארץ, - בו בזמן, שהיתה סכנה ליהודי להשאר אחרי שקיעת החמה מחוץ לשערי העיר הסגורים בלילה מאימת שודדים ורוצחים.

 כשנתארש בשנת תר"טו עם <persName>שרה ציפה </persName> בת ר' <persName>יהודה ליב גולדשמיד</persName> , הודיע לה באמצעות אחיה, ר' <persName>משה יצחק גולדשמיד</persName> , מטובי העסקנים בירושלים ומרחיבי ישובה, שבדעתו ליסד ישוב חדש מחוץ לחומה ולהתישב בו ראשונה. המשפחה נבהלה ואמרה לבטל את השידוך, אך הכלה אמרה שהרעיון מוצא חן גם בעיניה. משפחתו חשבה, שרעיון זה בא לו מאת "דיבוק המדבריות" שנכנס בו ומושך אותו למקומות שוממים, ולעצת הגאון <persName>מהר"מ אוירבאך</persName> עשו בעזרת "מומחים" כל מיני סגולות ולחישות לגרש ממנו את הדיבוק, אך לשוא.

 אחרי חתונתו המשיך ללמוד חצי היום בישיבת "עץ חיים" ואצל הגאון ר' <persName>משה יהודה ליב</persName> מקוטנא, בעל "זית רענן", ונוסף לכך עבד כעוזר בכתיבה לקרובו ר'<persName> יוסף יואל ריבלין</persName> סופר כולל הפרושים ובעבודת תעמולה שבכתב למען יסוד "בתי מחסה" ובנין בית-הכנסת "החורבה". כך נתקרב לעסקנות צבורית ובהיותו מחונן בכשרון של נואם מלהיב ומשכנע החל להשתמש ביכלתו שבכתב ובעל-פה לרכוש עוורים להגשמת רעיונו.

 עוד בתרט"ו פרסם מכתב חוזר בדבר חובת בנין ירושלים והסתמך בו על רמזים וגימטריאות בכתבי הקודש, שהיה מצליח למצוא אותם בכל פסוק שביקש והיה כותבם במכתבים, על ניירות פנויים ועל כתלי בית-הכנסת והישיבה ואפילו על סדינים, כי רעיון זה רתח וגעש בקרבו ולא נתן לו מנוח. רבים חשבוהו למשוגע, והראשון שהסכים לדעתו היה ר' אריה ליב הורביץ ("לומזר"). הגאון רבי <persName>שמואל</persName> <persName>סלנט</persName> לא נחפז להסכים לו, אך "שמר את הדבר" כחלום טוב שעתיד להתקיים.

 בתרי"ז יסד חברה בשם "בוני ירושלים" לשם שיכון מחוץ לחומה, החל לאסוף חברים שיחתמו על הסכמתם לכך ושלח בענין זה מכתבים לקרוביו האמידים בשקלוב ובמוהילב, למרכז הכולל ולועדים למען ארץ הקודש באמסטרדם ובלונדון ולאישים שונים בחו"ל. בראות כמה מידידיו וקרוביו שהוא מתחיל לעסוק ברצינות ב"שטות" זו, כתבו לקרוביהם ברוסיה, שיזמינוהו שמה לזמן-מה, כדי שבינתים תתנדף מחשבה מטרידה זו ממוחו. ואכן הזמינוהו שני דודי אביו: הגביר ר' <persName>שמריהו לוריא </persName> ממוהילב (חתנו של רבי <persName>הלל ריבלין</persName> , "החזן ציון", וחותנו של<persName> הרי"מ פינס</persName> ) והגביר הגאון רבי <persName>שלמה זלמן ריבלין</persName> - ואף שלחו לו להוצאות הדרך. (אתו יחד נסעו אז ר' <persName>מיכל הכהן</persName> <persName>ויואל משה סלומון</persName> , שנסע ללמוד את מלאכת הליטיגרפיה).

 קרוביו לא גירשו ממנו את ה"דיבוק", אלא

 להיפך - נדבקו בו גם הם, ואף אספו 800 רובל, שהופקדו אח"כ בקופת כולל הפרושים וכיסו חלק מן ההוצאית הכלליות לרכישת האדמה לשכונה הראשונה <persName>נחלת שבעה.</persName> כשחזר מרוסיה הצטרפו אליו אף אנשים בעלי משקל בצבור של אז, הובאו לו הצעות בדבר קרקעות למכירה והיה טורח לסייר ולמדוד את הקרקעות ולבדוק את הזכויות" שעליהן, כדי שהקניה תהיה נקיה מכל עוררין.

 בו בזמן כבר החל לכתוב בעתונים למען ירושלים ובנינה וכתבות מהארץ ובעניני הישוב והצבור. הוא כתב בעתונים; "המגיד", "הלבנון", "הכרמל", "העברי", "חבצלת", "המליץ", "הצפירה", "הצבי" ועוד, בחתימת שמו ובכינויים שונים (אחד מהם היה "אדי"ר", ר"ת: אלה דברי יוסף ריבלין). וכבר בגיל צעיר ניכר בו מי שעתיד להיות סופרה ושופרה של ירושלים הקמה לתחיה והנבנית.

 בגיל צעיר החל לעסוק בפועל בעניני צבור, השקיע מרץ רב באיחוד כל הכוללים האשכנזיים ב"ועד הכללי - כנסת ישראל" (בתור המוסד הישובי העליון ובכוונה לעשותו שלב ראשון לאיחוד כללי גם עם הספרדים) בנשיאותם של ראשי הרבנים, והוא היה המזכיר והמנהל בפועל של ועד זה, שהיה אז המוסד העליון של הישוב האשכנזי, ואף יצג אותו בפני השלטונות הן בעניני יום-יום והן במקרים קשים מיוחדים, כגון במשלחות לבקש ביטול גזירות לגירוש יהודים נתיני חוץ (או עולים "בלתי חוקיים"), ובאחת מהופעות אלה אף ויתר על חסותו הבריטית כדי להוכיח לפחד. שהיהודים יהיו נתינים נאמנים לשולטן ולא כדאי לגרשם. בעול הנהגת מוסד מרכזי זה והמוסדות הקשורים בו משך עד סוף ימיו במסירות ובעמל רב, ואף לנוכח חצי-רעל של שטנה ובקורת זדונית מצד יריבים ומקנאים. ומשנפטר בתרכ"ו קרובו ר'<persName> יוסף יואל ריבלין </persName> נתמנה גם לנהל את עניני הכספים של כולל אמסטרדם והכספים הבאים מאנגליה ומסיר <persName>משה מונטיפיורי</persName> , שהוקיר אותו מאד והתחשב בעצותיו לטובת הישוב. וכל זה בשכר מועט ובנקיון כפים תוך חיי דחקות.

 כעבור שנים אחדות אחרי חתונתו נתאלמן מאשתו הראשונה ואז נשא את<persName> מרים</persName> בת הצדיק רבי<persName> משה</persName> <persName>פיזיצר מבריסק </persName> (הסבא של הרב <persName>יחיאל מיכל טוקצ'ינסקי</persName> ושל<persName> רחל </persName> אשת ר'<persName> שמעון רוקח </persName> איש-יפו).

 תוך עבודתו הרבה בעניני הצבור לא חדל מפעולתו למען בנין ירושלים שמחוץ לחומה, ואחרי נסיונות שונים ביסוד אגודות וברכישת קרקעות, קנה סוףסוף יחד עם עוד ששה חברים (ר' <persName>מיכל כהן</persName> , ר'<persName> יואל</persName> <persName>משה סלומון</persName> , ר'<persName> חיים הלוי קאוונער</persName> , ר'<persName> יהושע ילין,</persName> ר' <persName>לייב הורביץ לומזר </persName> ור' <persName>בייניש</persName> בן הרב <persName>שמואל</persName> <persName>סלאנט</persName> ) את הקרקע שבנו עליו את השכונה<persName> נחלת</persName> <persName>שבעה</persName> , על שם מספר שבעת החברים. לשם הסואה, למנוע הפרעות והבשלות מצד הערבים בעלי הבתים בעיר, אמרו שהקרקע נקנה לגידול חטים לצרכי מצה שמורה. ר' יוסף היה הראשון שבנה את


 ביתו ויצא לדור בו יחידי בשדה מחוץ לעיר, ואחרי שהוכיח בזה, כי אין סכנה לדור מחוץ לחומה, פג פחדם של יהודי ירושלים והחלו יוצאים למרחב. כשנבנתה שכונה זו החל פועל למען בנין שכונות נוספות והיה נוהג למכור את ביתו ויוצא לבנות לו בית בשכונה חדשה ולדור בה בראשיתה וגם לארגן את מוסדות הצבור בה ולתת שיעורי תורה בבית הכנסת שלה. הוא היה המארגן של הקניות והבנין, עוזר למשתכנים בסידור הלואות ונכיונות מהחלוקה, וכך עבר תחת ידו הון עצום, שנתן פתחון-פה למלעיזים עליו לומר שהוא מתעשר בעסקים אלה, ורק אחרי מותו נודע שלא שלח יד בכספים אפילו בהיתר ולא השאיר ליורשיו שום רכוש ואפילו בית לא. הודות לעמלו ולמרצו נבנו בירושלים החדשה 12 שכונות, והן: נחלת שבעה, מאה שערים, אבן ישראל, משכנות ישראל, מזכרת משה, אהל משה, ימין משה (שלשתן על שם משה מונטיפיורי), כנסת ישראל, עזרת ישראל, זכרון טוביה, שערי צדק, שבת אחים.

 כן פעל גם למען יסוד הישוב החקלאי והשתתף בעמלם של מיסדי פתח-תקוה הראשונים, עוד מהזמן כשניסו ליסד את מושבתם ליד יריחו.

 נוסף לעבודתו בכתיבה בעתונות חיבר פזמונים מלאי חזון וגימטריאות ורמזים עפ"י קבלה להזכרת זכותם של בוני הישוב ולעידוד בני דורו להמשיך במפעל לבנין ירושלים והישוב, כדי לסלול את הדרך לגאולה השלמה ברוח החזון של אבותיו ורבם הגר"א מוילנה. ביניהם הפזמון "ברית אבות בסערת אליהו" (האיפוס על גבורת ראשוני העולים הפרושים) ו"פרזות תשב ירושלים" (למען הרחבת הישוב מחוץ לחומה) וכן פזמונים רבים אחרים התובעים מאת בני הישוב לצאת לעבודת האדמה ואת סיוע בני הגולה לכך.

 אם כי היה דבק מאד בתורה ובמצוות לא היה נגוע בשנאה כלפי בוני הישוב החדש, אף אם לא היו אדוקים בדת. שלשים שנה עמד בראש המוסד העליון של הישוב והיה המעורר, הראש והראשון לתחיה ולבנין שהתחילו בני ירושלים וכשהחלו לבוא העולים החדשים אנשי חובבי ציון, התיחס בהבנה ובידידות לכולם וביתו ולבו היו פתוחים לחלוצים החדשים ולרעיונותיהם. הגיש להם מנסיונו הרב והדריכם בדרכי הארץ וישובה. גם הם והספרדים הוקירוהו על פעלו הרב ומדותיו התרומיות, ושמחתו הייתה רבה לכל מה שעשו יהודים להחיאת שממות הארץ וחיזוק הישוב.

 נפטר בירושלים, כ"ז אלול תרנ"ז.

 צאצאיו (מאשתו השניה, <persName>מרים</persName> בת ר'<persName> משה</persName> <persName>פיזיצר) ; פריידא רייזל, ראשה ברכה</persName> אשת ר' אברהם צבי הרשלר ובזיווג שני אשת ר' <persName>שמואל</persName> <persName>זאהיל ברעזינסקי, הלל</persName> (סופר הועד הכללי, ממיסדי הכפר העברי נוה יעקב), ר' <persName>שלמה זלמן</persName> (מנהל מכון "שירת ישראל" ומחבר, "שירי שלמה" 

 קומפוזיציות של חזנות), <persName>אברהם בנימין </persName> (עסקן ציוני באנגליה), <persName>רבקה מלכה</persName> אשת<persName> ישעיה לוריא</persName> (מנהל סניף כרמל מזרחי במצרים). מאשתו השלישית, מינה בת הרב<persName> זלמן ברי"ל לעווי : משה </persName> (חבר מערכת "מורגן ז'ורנאל" בניו-יורק).

</p></div>
         <div type="bibliogrphy">
            <listBibl>
<bibl>Volume: #1 ,Page: 492 ,URL: http://www.tidhar.tourolib.org/tidhar/view/1/492</bibl><bibl>Volume: #1 ,Page: 493 ,URL: http://www.tidhar.tourolib.org/tidhar/view/1/493</bibl>
<bibl>Volume: #1 ,Page: 494 ,URL: http://www.tidhar.tourolib.org/tidhar/view/1/494</bibl>
            </listBibl>
         </div>
      </body>
  </text>
</TEI>
