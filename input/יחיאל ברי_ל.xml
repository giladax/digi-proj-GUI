<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 45 ,URL: http://www.tidhar.tourolib.org/tidhar/view/1/45</bibl><bibl>Volume: #1 ,Page: 46 ,URL: http://www.tidhar.tourolib.org/tidhar/view/1/46</bibl>
<bibl>Volume: #1 ,Page: 47 ,URL: http://www.tidhar.tourolib.org/tidhar/view/1/47</bibl>
<bibl>Volume: #1 ,Page: 48 ,URL: http://www.tidhar.tourolib.org/tidhar/view/1/48</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יחיאל ברי"ל</persName>

</head>
         <div><p> נולד בעיירה קראסילוב, אוקראינה, י"ד אדר תקצ"ו (1836) לאביו ר' <persName>יהודה ליב</persName> (מכאן חתימתו בתור שם משפחה <persName>ברי"</persName> <persName>ל: בן ר' יהודה ליב</persName> ). לאחר שנים רבות רכש בארץ-ישראל חסות בריטית ופספורט בריטי. קיבל חינוך תורני מסורתי. בנערותו השיאו לו אשה ולאחר זמן קצר נתגרש ממנה ויצא לנדודים. היה זמן-מה בבוקארשט מקורב להרב<persName> מלבי"ם</persName> . חזר לרוסיה ובשנת תרכ"א עלה עם אביו ירושלימה, נשא לאשה את הניה בריינה בת ר'<persName> יעקב הלוי ספיר</persName> , התייר-החוקר הנודע בעל "אבן ספיר" והיה זמן-מה סופר הכולל של עדת האשכנזים.

 הצטיין בסגנון עברי יפה ונמלץ, פרסם מאמרים ב"המגיד" ושאף לחיזוק הישוב העברי בארץ בחומר וברוח והרחבת גבולותיו. התקשר בשותפות עם האברכים<persName> יואל משה סלומון ומיכל הכהן</persName> , רכשו ביתדפוס ובראש חדש אדר תרכ"ג הוציאו את הגליון הראשון של הירחון "הלבנון", שהיה העתון הראשון לחדשות בארץ-ישראל, וחציו מקדש לתורה ולחכמה בשם "כבוד הלבנון". העתון גרם הפסדים לשלשת עורכיו-בעליו ובינתים אף נמצא מי שהלשין עליהם, שאין להם רשיון לא לעתון ולא לבית-דפוס, והשלטו

 נות סגרו את המפעל. בתרכ"ד נסע לאיסטמבול להשתדל בדבר רשיון וכשלא השיג מכר את חלקו בדפוס, יצא לפאריס ושם פרסם שוב את "הלבנון" בתור שבועון, מיועד להמוני היהודים במזרח אירופה ובעיקר בארצות רוסיה, שלהם עוד יש זיקה לקריאה בעברית, עם הוספות "כבוד הלבנון" ו"יין לבנון", ויסד חברה בשם "שומרי תורה" לגילוי כתבי-יד עתיקים בספרות תורנית ולהוצאתם בדפוס. אחרי מצור פאריס ב-1870 עבר למגנצא (מאינץ) בגרמניה, הקים כאן את בית-דפוסו העברי והוציא את עתונו "הלבנון" במהדורה עברית של השבועון "איזראליט" שהוציא

 שם הרב החרדי והסופר הידוע <persName>ד"ר מאיר ליהמן</persName> , ומחוסר רשיון לנתין זר להוציא עתון בגרמניה קבל הרב הנ"ל את העתון העברי תחת חסותו והופיע כעורכו האחראי כלפי השלטון. בדפוסו כאן נדפסו ספרים עברים שונים, ביניהם חלק שני של "אבן ספיר" (תרל"ד).

 ב"הלבנון" המגנצאי הקדיש העורך מקום ראשי לתעמולה בעד ישוב בארץ-ישראל בכלל ובעד השיבה לחקלאות בפרט. סיפר על כל המתרחש בארץ ופרסם מכתבים מירושלים, אף מאת גדולי הרבנים והעסקנים, וגם הרב<persName> שמואל מוהליבר</persName> היה מהמשתתפים בעתון.

 כשנוסדו בתרמ"ב המושבות בארץ (ראשון לציון, זכרון יעקב, ראש פנה, וחידוש הישוב בפתח-תקוה) הגה רעיון מעשי מאד: למצוא אי-שם בתפוצות הגולה יהודים אכרים מנוסים בעבודת האדמה מילדותם, להעלותם ארצה וליסד להם מושבה למופת. אז נפגש עם הרב מוהליבר, שבא למקום מרפא ליד מגנצא ואמר לנסוע לפאריס לדבר על לב ראשי חברת כי"ח, שיקימו מושבות חקלאיות ליהודים בארץ-ישראל. הוא נסע אחרי הרב לפאריס ועזר לו בהכנת הצעת התכנית בכתב להגישה לראשי החברה ולהבארון <persName>בנימין</persName> (אדמונד)<persName> רוטשילד</persName> . ההצעה נתקבלה על דעת הנדיבים ובריל נסע עם הרב לפולין ולרוסיה, בא לעיירה רוזינוי, כי בווארשה שמע, שבסביבתה יש יהודים חקלאים ממש. בעזרת הרב


<persName>מרדכי גימפל יפה</persName> בחר שם עשר משפחות של אנשי עבודה (ואח"כ הוסיפו עליהם שלא בידיעתו עוד משפחה אחת - אלה הם אחד-עשר מיסדי עקרון "אחת-עשרה העבאיות" הידועות בתולדות הישוב). הוא התקשר בחווה עם המועמדים, שלפיו עליהם להתאמן תחילה בחקלאות במקוה ישראל, אך בתנאי שפקידי החברה (כי"ח) אינם רשאים למנוע את המתנחלים מקיום המצוות במשך שהותם במקוה ישראל...

 אחרי התרוצצויות רבות להשגת עזרה כספית ואחרי שנטש את בית-דפוסו ומשפחתו במגנצא על סמך הבטחת הרב מוהליבר שימציא לה עזרה לקיום יצא לדרך עם העולים (שהבריחו את הגבול מרוסיה לגרמניה) והפליגו באניה מטריאסט לארץ-ישראל. ביפו לא הורשו לעלות על החוף, כי הימים היו ימי הגזירה על העליה. הוא עצמו עלה בכח הפספורט הבריטי, נפגש עם<persName> שמואל הירש</persName> , מנהל מקוה ישראל, וזה אמר לו שעד עתה לא הצליח לקבל רשיון בשביל העולים. חזר לאניה, נסע עם אנשיו לחיפה וכאן עלו על החוף. בינתים באה הודעה מהירש שהשיג את הרשיון, ואז נסע עמהם חזרה באניה ליפו ונכנסו ארצה כחוק.

 העולים התחילו לעבוד במקוה ישראל והצטיינו בעבודתם, אך ענין התנחלותם על קרקע משלהם נגרר יותר מדי, ובהיותו רב את ריבם עם המנהל הירש ומאיץ בו לרכוש קרקע בשבילם, הסתבך במריבות עם הירש כי הוצעו להם קרקעות במקומות שונים בארץ (ביניהן כאלה, שמאז כבר נגאלו והוקמו עליהן ישובים עבריים) והוא נסע לסייר את כולן, ובכל מקום מצא איזה פגם, והאשים את הירש ביחס עוין ובחבלה מכוונת לכל עצם המפעל. בסוף קיבל מכתב מאת הרב<persName> מוהליבר</persName> , שהנדיב החליט לקנות חלקה טובה בשביל המתישבים ורמז לו, שמאחר שגמר את שליחותו, הגיע זמנו לחזור לביתו...

 בדאבון לב יצא מהארץ, כי לא האמין שפקידים אלה - כפי שהוא הכיר אותם - ירחשו באמת טובה לאכרים והרגיש חובה להמשיך בהגנה עליהם. נסע לפאריס להשתדל בעד סידור ענין המתישבים כהבנתו, אך לא הצליח לשכנע את הבארון, וחזר בחוסר כל לביתו במגנצא. מחוסר כסף לשכור פועל לדפוסו סידר בעצם ידו את החוברת "יסוד המעלה", בה תיאר את פרשת העלאת אחת-עשרה המשפחות ואת מגמותיו ופעולותיו למען התנחלותן, וכן תיאר בה את מצב ארבע המושבות הראשונות בראשיתן. החוברת יצאה בקיץ תרמ"ג. לאחר חצי שנה נתבשר, שאכן נקנתה למתנחליו אדמה טובה והנדיב יבסס אותם במושבתם החדשה - היא <persName>מזכרת בתיה</persName> <persName>(עקרון).</persName>

 בתרמ"ד עבר ללונדון, הוציא שבועון באידית בשם "השולמית" וניסה לחדש את הוצאת "הלבנון", אך לא הצליח לבסס את קיומו.

 חוץ מעבודתו העיתונאית פרסם במגנצא ובפאריס ספרים חשובים מכתבי-יד יקרי-מציאות, והם: פירוש למסכת ראש השנה המיוחס להרמב"ם, ספר זכות אדם לר' דוד רוקא, ספר שעשועים לר' יוסף בן זאבארה, פירוש רבנו חננאל על מסכת פסחים, ספר אגרות מר' מאיר הלוי אבולעפיה, באר הגולה על ארץ-הקודש ובית המקדש וסדרי עבודתו, ועוד כמה חיבורים בחכמת ישראל בענפים שונים, שנשארו אחריו בכתב-יד.

 נפטר בלונדון, י"ד חשון תרמ"ז. צאצאיו:<persName> דוד</persName> (עבד בשירות הדיפלומטי בצרפת), <persName>שלמה, משה </persName> (עתונאים בלונדון) <persName>ויצחק</persName> (עתונאי בניויורק).

</p></div>
         <div type="bibliogrphy">
            <listBibl>
<bibl>Volume: #1 ,Page: 45 ,URL: http://www.tidhar.tourolib.org/tidhar/view/1/45</bibl><bibl>Volume: #1 ,Page: 46 ,URL: http://www.tidhar.tourolib.org/tidhar/view/1/46</bibl>
<bibl>Volume: #1 ,Page: 47 ,URL: http://www.tidhar.tourolib.org/tidhar/view/1/47</bibl>
<bibl>Volume: #1 ,Page: 48 ,URL: http://www.tidhar.tourolib.org/tidhar/view/1/48</bibl>
            </listBibl>
         </div>
      </body>
  </text>
</TEI>
