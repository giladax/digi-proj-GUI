<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 586 ,URL: http://www.tidhar.tourolib.org/tidhar/view/2/586</bibl><bibl>Volume: #2 ,Page: 587 ,URL: http://www.tidhar.tourolib.org/tidhar/view/2/587</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יחיאל יחיאלי (יחיאלצ'יק)</persName>

</head>
         <div><p><persName>בן מאיר</persName> , נולד בעיר סלונים בד' שבט תרכ"ו (1866). למד ב"חדר" ואח''כ בבית מדרש.

 בהתבגרותו התמשכל. נכנס להוראה בשנת 1891, באותו פרק הזמן היה כבר חובב ציון נלהב, וגם חבר אגודת "בני משה" מיסודו של אחד העם.

 נשא לאשה את יונה בת יונתן שפירא, מביאליסטוק. אחד מיוצרי בית הספר העברי בגולה, ממיסדי ה"חדר המתוקן" העברי ברוסיה וממניחי היסוד של השיטה "עברית בעברית". שלשה בתי ספר היו בימים ההם בכל רחבי רוסיה, שבהם החלו להשתמש לפי השיטה הזו - בניקולאיב, בהומל ובחרסון. היה מנהל בית הספר העברי בניקולאיב. התחבב על התלמידים, ההורים וחבריו להוראה כאחד.

 בשנים 1902/1903 פרסם שורה של מאמרים ב"המליץ", על שעורי הסתכלות, על השיטה הטבעית ועל העברית. באותו הזמן פרסם גם מאמר על "גן הילדים בתור פרוזדור לחדרי, שעשה רושם עז ושימש כעין הכנה ליסוד גן הילדים העברי.

 שמו כמורה עברי יצא למרחקים. כמורה שימש גם בערים: חרקוב, וילנה וקאזאן.


 היה משתתף בעבודה הציונית היום-יומית, בכנוסים הציונים השונים, השתתף בועידת מינסק בשנת 1902, עזר לד"ר כהן-ברנשטיין ב"לשכת המכתבים" שלו.

 בקיץ תרס"ד (1904) עלה ארצה, ונתקבל למורה בבית הספר לבנות ביפו, וגם כאן התחבב עד מהרה על חבריו לעבודה ועל תלמידותיו.

 בקיץ תרס"ז עובדה לפי הצעת מרכז המורים בארץ ישראל הצעה לתכנית הלמודים של בתי הספר העממיים בארץ ישראל. הוא היה אחד מהשלשה שחיברו את התכנית הנ"ל.

 כשנוסדה תל-אביב היה ממיסדיה הראשונים, ובין ששים הבתים הראשונים שנבנו בתרס"ט בת"א, היה גם ביתו.

 בשנת תרע"ד יצא בהוצאת "קהלת" ספר חשוב בשם "שעורי הסתכלות וידיעת המולדת" לשלש שנות הלמוד הראשונות מאת י. עזריהו, מ. אזרחי ויחיאל יחיאלי.

 כעבור זמן קצר יצא גם ספר למוד שלו לחשבון בשם "תרגילי חשבון" ואח"כ לפני מלחמת העולם הראשונה ואחריה יצאו ספרי למוד שונים בהשתתפותו, והם: "תרגילי הסגנון", "כרמנו", "ספרנו". מלבד זה פרסם שורה של מאמרים בפדגוגיה, תרגם ספר פדגוגי לעברית וגם שורה של מאמרים פדגוגיים תרגם מלועזית לעברית.

 בזמן המלחמה (1918-1914) נסגר בית הספר לבנות אחרי הגירוש מת"א (1916), אך בשנת 1918, עם תום המלחמה, נפתח בית הספר הזה מחדש והוא נתמנה למנהל בית הספר לבנות, ובתפקיד זה עמד עד יומו האחרון.

 היה חבר ועד הקהלת ביפו-תל-אביב, חבר ועד תל-אביב במשך שנים אחדות, מזכיר ויו"ר מרכז המורים, חבר האספה המכוננת והמיסדת של הועד הזמני ליהודי ארץ ישראל, שנוסד אז אחרי הכבוש הבריטי.

 ביתו היה תמיד בית ועד לחכמים, סופרים ומורים.

 דמותו האצילה, דמות ישיש נחמד והדור-פנים, זקוף-קומה ועטור שיבה עשתה רושם נעים על כל יודעיו ורואיו.

 אם כי הגיע מזמן לגיל הפנסיה, לא הסכים לעזוב את ההוראה, והמשיך לעבוד עד יומו האחרון. גם ביומו האחרון, <persName>כ"ד חשון תרצ"ח </persName> (31.10.1937), בא לבית הספר, ישב על כסאו, אבל לפתע הרגיש את עצמו רע, צנח מן הכסא ובין רגע בא המות. נקבר בבית הקברות הישן.

 מנהלת בית הספר לבנות גב' שפרה יחיאליקפלן - בתו.

 צאצאיו: שפרה יחיאלי-קפלן (מהנהלת ביה"ס לבנות); <persName>חנה ; מאירה</persName> .

</p></div>
         <div type="bibliogrphy">
            <listBibl>
<bibl>Volume: #2 ,Page: 586 ,URL: http://www.tidhar.tourolib.org/tidhar/view/2/586</bibl><bibl>Volume: #2 ,Page: 587 ,URL: http://www.tidhar.tourolib.org/tidhar/view/2/587</bibl>
            </listBibl>
         </div>
      </body>
  </text>
</TEI>
