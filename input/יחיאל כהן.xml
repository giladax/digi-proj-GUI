<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1495 ,URL: http://www.tidhar.tourolib.org/tidhar/view/3/1495</bibl><bibl>Volume: #3 ,Page: 1496 ,URL: http://www.tidhar.tourolib.org/tidhar/view/3/1496</bibl>
<bibl>Volume: #3 ,Page: 1497 ,URL: http://www.tidhar.tourolib.org/tidhar/view/3/1497</bibl>
<bibl>Volume: #3 ,Page: 1498 ,URL: http://www.tidhar.tourolib.org/tidhar/view/3/1498</bibl>
<bibl>Volume: #3 ,Page: 1499 ,URL: http://www.tidhar.tourolib.org/tidhar/view/3/1499</bibl>
<bibl>Volume: #3 ,Page: 1500 ,URL: http://www.tidhar.tourolib.org/tidhar/view/3/1500</bibl>
<bibl>Volume: #3 ,Page: 1501 ,URL: http://www.tidhar.tourolib.org/tidhar/view/3/1501</bibl>
<bibl>Volume: #3 ,Page: 1502 ,URL: http://www.tidhar.tourolib.org/tidhar/view/3/1502</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יחיאל כהן</persName>

</head>
         <div><p> נולד בסטארו-קונסטאנטין, פלך ווהלין (אוקראינה), ב' חשון תרל"א (1870), לאביו הרב <persName>אהרן</persName> (רב הקהלה, מחסידי זינקו, נכד הרב ר' ברוך ממז'יבוש, נכד הבמש"ט) ולאמו<persName> חיה</persName> בת הרב <persName>שלמה</persName> מקופל (ממשפחת האדמו"רים מריז'ין והמגיד ר'<persName> דב </persName> ממזריץ', ראש החסידות אחרי הבעש"ט).

 למד בחדרים ובבית-המדרש ובן 14 ברח ללמוד במרכז של "מתנגדים", בישיבת הגאון ר' <persName>חיים סולו</persName> <persName>בייציק </persName> בבריסק.

 בן 16 התחיל בפעילות מהפכנית. ביחד עם חברו (שנודע אח"כ בשם ר'<persName> זלמן חריף</persName> הרב בזאסלאב) ארגן כ-400 בחורים להעמיד כלפי הנהלת הישיבה את הדרישות דלהלן: הוראת השפה הרוסית והשכלה כללית, כדי שהבחורים, כשיהיו רבנים בעתיד, יוכרו על-ידי השלטונות ולא יצטרכו למנות לידם "רבנים מטעם" ושהם יוכלו לבוא בעצמם במגע עם אנשי השלטון, בלי תיווך מתורגמנים ; ביטול אכילת ה"ימים" על שלחנות

 בעלי-הבתים ומתן דמי-כלכלה לבחורים, שיחולקו עלידי ועדי-מחלקות שהבחורים יבחרו להם; מתן סמכות לועדי המחלקות לבקר ואף לבטל החלטות ההנהלה בדבר עונש או גירוש מהישיבה. כשדחתה ההנהלה את הדרישות הכריזו הבחורים שביתה שארכה כששה שבועות. לקובלנת ההנהלה אסרה המשטרה אותו ואת חברו והביאתם למושל המחוז, ואחרי שזה שמע את ביאוריהם והצדיקם והודיע על כך להנהלת הישיבה, התפטר הרב חיים מראשות הישיבה ובמקומו בא אחיו.

 בן 20 חזר הביתה מהישיבה, ואחרי ששוחרר מהצבא נסע לאודיסה להתכונן לבחינת בגרות. שם הצטרף

 לארגון המהפכני ס. ר. (סוציאל-רבולוציונרים) ולחטיבה הלוחמת והיה ידוע בשם "יונג" והיד, מפעיליה. עלו בידו לסלק מן העולם כמה מאנשי הבולשת הפוליטית הצארית "אוחראנה אודיעלעניה" ותמיד הצליח "להתחמק" ולהנצל מתפיסה וממאסר.

 בתרנ"ט הצליח בפצצה מכוונת למטרה לחסל את <persName>זדולובונוב,</persName> ראש מרכז ה"אוחראנה" מפטרבורג, בעת ביקורו באודיסה. גם הוא עצמו נפצע קשה באחד הרסיסים וחבריו הצליחו לסלקו מהמקום בעוד מועד והכניסוהו בשם מושאל לבית-החולים היהודי בהנהלתו של הד"ר <persName>פלקנר</persName> (חתנו של העשיר הידוע <persName>קליינמן,</persName> שהחזיק על חשבונו תלמוד-תורה בהנהלתו של <persName>מנדלי</persName> <persName>מוכר ספרים).</persName> כשנה התרפא בבית-החולים ובמשך כל הזמן לא בא איש מחבריו לבקרו. בינתים עשה בשלות בית-החולים את חשבון נפשו והגיע לידי הכרה, שלא כדאי ליהודים להקריב את חייהם בעל שחרור הרוסים או למען המטרות של עמים אחרים, אלא הגיע זמנם לעשות לביתם. כשיצא מבית-החוליט פנה אל הד"ר <persName>יוסף ספיר</persName> , המורשה הציוני לדרוםרוסיה, וביקש להצטרף לתנועה הציונית. הד"ר ספיר נבהל בשמעו שלפניו עומד "יונל" מפעילי הלוחמים והמתנקשים של ס. ר., אך לא נעל דלת בפני "בעל תשובה" וקירב אותו לעבודה. הציונית. 


 לעבודתו הציונית הכניס מהמעוף המפכני. הציע ללחוץ על העשירים שיתנו לבנין הארץ תרומות של ממש במקום פירורי נדבות, ובאספת הציונים בבית מר <persName>פרלמן </persName> הציע תכניות לארגן את הנוער לפעילות רבת מעוף וליסד בית-חרושת לסוכר בארץ-ישראל, ועוד. אז נבחר למזכיר ההסתדרות הציונית באודיסה (ב-1901). לפי הצעתו נוסדו אגודות ציוניות בנות חמשים חבר או חברה (לפי שיטת התאים של המהפכנים), יסד את הפרקציה של הסטודנטים הציונים, ובנאומיו בבית-הכנסת "יבנה" דרש מ"חובבי ציון" שבמקום "חובבים" יהיו <persName>פעילים.</persName> ביזמתו נוסד בית-ספר עברי לילדי העניים, בו קיבלו לימוד בחנם מפי מורים מתנדבים, ספרים ומכשירי כתיבה וארוחות, וגם הלבשה מאת חברת צדקה שבראשה עמדה האלמנה הידועה <persName>אשכנזי.</persName>

 כששמע על הפרעות שפרצו בקישינוב ב-1903, מיהר לטחנה הגדולה של<persName> ויינשטיין</persName> ומתוך מאות הפועלים היהודים שעבדו בה לקח אתו עשרים בחורים אמיצים, התחפשו למולדובנים גויים, הזדיינו בנשק קר ("קינז'אלים" - חרבות צרות וקצרות), הגיעו לקישינוב ברכבת כגויים, התערבו בין הפורעים ותוך המהומות דקרו והרגו בהם. וכשנודע לשלטונות שפרצו מלחמות בין הפורעים עצמם, אחזו באמצעים דחופים להשקטת העיר. באותה מהומה נפצע קשה גם הוא, הובא לבית-החולים היהודי באודיסה והד"ר<persName> פלקנר</persName> עשה לו ניתוח וטיפל בו כשנה בתוך המוסד עד שהבריא. כשיצא פרצו הפרעות באודיסה (ב-1904), ואנשי ס. ר. ורוסים נאורים שונים השתתפו בפועל בהגנה על היהודים. אז ארגן קבוצת צעירים יהודים ורוסים, פרצו מחסני-נשק ממשלתיים, הוציא אלפי אקדחים ומאות רובים ונלחמו בפורעים.

 באותה שנה עלתה על הפרק הצעת אוגנדה ובאספות הציונים התנגד לה גם הוא בנימוק נוסף, שההצעה פסולה גם משום שבאה מאת אנגליה, שאי אפשר לתת אמון בה ובטוהר כוונותיה. במלחמת הבחירות ל"רבנים מטעם" עמד לצדו של<persName> אוסישקין</persName> ותמך במועמדים הציוניים. כתב בעתונים "הזמן" ו"ייברווסקיה ז'יזן. יסד את הארגון של תלמידי בתי-הספר התיכוניים והגבוהים באודיסה.

 המשטרה ערכה חיפוש בביתו, החרימה תעודות וכספים והזמינתו לחקירה למרכז הבולשת כנאשם בפעילות ציונית. בחקירה הכחיש את הטענה שהוא עומד בראש התנועה הציונית, באשר אינו אלא מזכיר, פקיד בשכר, ולעצם הענין הסביר לחוקריו, כי הפעילות הציונית היא לטובת הסדר הקיים ברוסיה, שכן מושכת היא צעירים יהודים בעלי מרץ לארץ-ישראל ולפעולות למענה ומרחיקה אותם מתנועות מהפכניות. ההסברה נתקבלה על הדעת. הוחזרו לו הדברים שהוחרמו מביתו והורשה לחזור לפעולתו. אולם כשעזר בעת הבחירות ל"דומה" (בית-הנבחרים הרוסי בימי הצאר האחרון) למועמד הרצוי לציונים והמועמד הרצוי לממשלה, שראשהמשטרה תמך בו, נחל תבוסה מחפירה, החל זה להציק לו ברדיפות ובסוף הוציא נגדו פקודת מאסר לשלשה חדשים ונגד ד"ר יוסף ספיר לחודש אחד. בהסכמת ראשי

 הציונים באודיסה הסתתר במשך כמה חדשים בבית בעל התעשיה <persName>רוטשטיין, </persName> ובינתים הוכנו לו תעודות-נסיעה על שם אחר.

 בסוף אדר תרס"ט הצליח להפליג מאודיסה בפספורט לא-לו ובערב פסח הגיע לחוף יפו. כאן נתקבל בחיבה על-ידי <persName>מאיר דיזנגוף</persName> ורעיתו ויתר ידידיו ומכיריו מרוסיה, התאכסן בבית <persName>מנחם שיינקין,</persName> למד את הבעיות המקומיות, וכשהופיע באספה, שבה נאמו<persName> שיינקין ו"ר'</persName> <persName>בנימין" </persName> וגם לו ניתנה רשות הדיבור, ביקר קשות את בנק אפ"ק על שאינו עושה די הצורך למען ביסוס הישוב ומחמיר יותר מדי בשמירת העיקרונות הבנקאים. אח"כ הזמין אותו המנהל הכללי<persName> ז. ד. ליבונטין</persName> אל הבנק ונתן לו הסברות נגד טענותיו.

 אחרי עליה לרגל לירושלים, ברגל ממש כמנהג הימים ההם, בקבוצת חברים, עבר לחיפה, יסד שם מועדון וספריה, השיג בשבילה תרומות ספרים מהוצאות הספרים שברוסיה ותמיכה שנתית מהועד האודיסאי של חובבי ציון ובמשך זמן קצר העלה את מספר הספרים שבה ל-2000. עזר ברכישת מנויים בשביל העתון "אנפיר" והעמיד אותו לשרות היהודים נגד תעמולת השטנה של העתונים הערביים.

 כשביקר בארץ בתרע"א מר<persName> גלפרין </persName> מקיוב, מנהל בתי-החרושת לסוכר של <persName>ברודסקי,</persName> ניסה לשדלו שיקים בית-חרושת כזה גם בארץ והסביר לו את התועלת הלאומית הרבה שתצמח מזה. אך לאנשי העסקים היו חשבונות אחרים, כי כאן היתה יזמה כזו צפויה להפסדים, ומוטב היה להם לשמור את הונם ברוסיה, שם אבד אח"כ לגמרי. על כל פנים השיג ממנו תרומה גדולה לקהק"ל להקמת שני בתים צבוריים לפועלים, בפתחתקוה ובחדרה.

 משנפטר <persName>אליהו ספיר </persName> (ראה כרך ב', עמוד827) ביום ח' באלול תרע"א והמושבה פ"ת החליטה ליסד ספריה צבורית על שמו, הוזמן הוא, בעצת מנחם שיינקין, לארגנה ולנהלה, ובחשון תרע"ב עבר למשרתו החדשה. בבואו שמה מצא בה כ-500 ספרים מתרומות מקומיות. התמסר לפיתוחה וערך לטובתה נשפים ואיסוף תרומות והשיג בשבילה הרבה עתונים בקביעות מהארץ ומחו"ל. וכשפרש ממנה זמנית בתרע"ט השאיר בה 4000 ספר.

 השתתף בפעולות צבוריות שונות בפתח-תקוה, וגם בהם היו עניני הספריה בראש דאגותיו.

 בראשית מלחמת-העולם הראשונה הצליח לבטל את גזירת מפקד הצבא להחרמת בנין הספריה, שהיתה עלולה לגרור אחריה את החרבת הספריה. כשהיה בשנות המלחמה מחסור בלחם ומחירו עלה, הציע לועד המושבה להקים מאפיה צבורית, שהשפעתה על השוק תמנע את הפקעת מחיר הלחם והריווח הקטן שיתקבל יוקדש לטובת הספריה. ההצעה נתקבלה ובמשך שנות המלחמה נצטבר סך 95 לירות זהב. אך בסוף המלחמה הציע הוא עצמו להעביר את הסכום למטרה אחרת. בעת נסיגת הצבא הטורקי המוכה בלי סדר ומשמעת היה חשש שהחיילים הרעבים יחוללו התנפלות שוד והרס, ולהצעתו ארגן הועד מפעל "לחם ותפוחי-זהב" להשקיט את רעבון הח


 יילים, כדי שיעברו לדרכם בשלום ולא יפגעו בתושבים ובבתיהם - ולמטרה זו נמסר הסכום שנחסך לטובת הספריה.

 בסוף תמוז תרע"ט עבר לירושלים לטפל בספריה העממית שעמדו ליסד לפי עצתו ליד בית העם שיסדו אז בירושלים ונפתח ביום ט"ו באב. בבית-העם סודר גם מועדון ומזנון לחיילי צבא הכיבוש הבריטי, וגם בזה טיפל אגב עבודתו בספריה. פעם ביקרו שם הגנרל <persName>אלנבי</persName> והמושל<persName> סטורס</persName> בלוית קצין-המחוז <persName>פרץ דגן</persName> <persName>(קורנפלד) </persName> והודו לו על מעשיו לטובת החיילים ואח"כ קיבל גם מכתב-תודה מאת הגנרל אלנבי.

 בפעולתו בבית העם ארגן הרצאות בקביעות והמקום נעשה מרכז לתרבות, תורה וחכמה. גם בחורי הישיבות נמשכו בהשפעתו לבוא לבית העם לקרוא עתונים וספרים ולשמוע הרצאות, ולכן כינוהו אנשי הישוב הישן בתואר "מיסיונר''.

 כשהועברה הספריה הנ"ל בתרצ"א לבית-הספר "תחכמוני", נענה להצעת ידידו<persName> יעקב קרול</persName> וחזר לנהל את ספרית-ספיר בפתח תקוה. כשחזר מצא בה כ-1500 ספרים, רובם קרועים ובלתי-מכורכים. השקיע ומשקיע גם כיום (והוא כבן 79 שנה) הרבה מרץ בקימום הספריה ובהבטחת מקורות כספיים לקיומה, ובמשך הזמן העלה את מספר הספרים בה ל-15.000 והנה כיום הגדולה והמסודרת ביותר בספריות הצבוריות שמחוץ לעערים הגדולות.

</p></div>
         <div type="bibliogrphy">
            <listBibl>
<bibl>Volume: #3 ,Page: 1495 ,URL: http://www.tidhar.tourolib.org/tidhar/view/3/1495</bibl><bibl>Volume: #3 ,Page: 1496 ,URL: http://www.tidhar.tourolib.org/tidhar/view/3/1496</bibl>
<bibl>Volume: #3 ,Page: 1497 ,URL: http://www.tidhar.tourolib.org/tidhar/view/3/1497</bibl>
<bibl>Volume: #3 ,Page: 1498 ,URL: http://www.tidhar.tourolib.org/tidhar/view/3/1498</bibl>
<bibl>Volume: #3 ,Page: 1499 ,URL: http://www.tidhar.tourolib.org/tidhar/view/3/1499</bibl>
<bibl>Volume: #3 ,Page: 1500 ,URL: http://www.tidhar.tourolib.org/tidhar/view/3/1500</bibl>
<bibl>Volume: #3 ,Page: 1501 ,URL: http://www.tidhar.tourolib.org/tidhar/view/3/1501</bibl>
<bibl>Volume: #3 ,Page: 1502 ,URL: http://www.tidhar.tourolib.org/tidhar/view/3/1502</bibl>
            </listBibl>
         </div>
      </body>
  </text>
</TEI>
