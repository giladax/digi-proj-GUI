<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 527 ,URL: http://www.tidhar.tourolib.org/tidhar/view/1/527</bibl><bibl>Volume: #2 ,Page: 555 ,URL: http://www.tidhar.tourolib.org/tidhar/view/2/555</bibl>
<bibl>Volume: #2 ,Page: 556 ,URL: http://www.tidhar.tourolib.org/tidhar/view/2/556</bibl>
<bibl>Volume: #2 ,Page: 557 ,URL: http://www.tidhar.tourolib.org/tidhar/view/2/557</bibl>
<bibl>Volume: #2 ,Page: 558 ,URL: http://www.tidhar.tourolib.org/tidhar/view/2/558</bibl>
<bibl>Volume: #2 ,Page: 559 ,URL: http://www.tidhar.tourolib.org/tidhar/view/2/559</bibl>
<bibl>Volume: #2 ,Page: 560 ,URL: http://www.tidhar.tourolib.org/tidhar/view/2/560</bibl>
<bibl>Volume: #2 ,Page: 561 ,URL: http://www.tidhar.tourolib.org/tidhar/view/2/561</bibl>
<bibl>Volume: #2 ,Page: 562 ,URL: http://www.tidhar.tourolib.org/tidhar/view/2/562</bibl>
<bibl>Volume: #2 ,Page: 563 ,URL: http://www.tidhar.tourolib.org/tidhar/view/2/563</bibl>
<bibl>Volume: #2 ,Page: 564 ,URL: http://www.tidhar.tourolib.org/tidhar/view/2/564</bibl>
<bibl>Volume: #2 ,Page: 565 ,URL: http://www.tidhar.tourolib.org/tidhar/view/2/565</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יחיאל מיכל פינס</persName>

</head>
         <div><p> נולד ברוזינוי, פלך גרודנה (רוסיה הלבנה) כ"ג תשרי (שמחת תורה) תר"ד (1843), לאביו ר'<persName> נח</persName> ולאמו<persName> הינדה</persName> לבית<persName> כהן</persName> . למד בחדרים ואח"כ היה תלמידו המובהק של הגאון הרב<persName> מרדכי גימפל יפה</persName> , רבה של רוזינוי, ולשפות ולימודים כלליים שכר לו אביו מורים מיוחדים (ביניהם: היה <persName>יעקב בראפמאן</persName> הידוע, שהתנצר אח"כ, הפך לצורר ישראל וחיבר את ספר-השטנה "הקהל היהודי" ברוסית, <persName>אפשטיין</persName> מזגר מליטא, ואחיו של הד"ר אל. <persName>זאמנהוף</persName> מביאליסטוק, יוצר שפת אספראנטו).

 נשא לאשה את<persName> חיה צפורה</persName> בת הגביר העסקן והנדבן ר'<persName> שמריהו לוריא</persName> ממוהילב (קבלן ממשלתי


 וצבאי, סיפק צרכים לצבא הרוסי במלחמת קרים 1854/55 ,חתנו של רבי<persName> הלל ריבלין</persName> משקלוב, מראשי עלית "חזון ציון" של תלמידי הגר"א ומראשוני וראשיו של הישוב האשכנזי המחודש בירושלים. עלה ארצה בתקצ"ג, שהה כאן שנים אחדות ונודע בהשתדלויותיו לטובת הישוב בפני איברהים פחה, ששלט אז בארץ בשם מחמד על מושל מצרים).

 אחרי חתונתו היה זמן מה מנהל הישיבה ברוזינוי, וגדולי התורה קירבוהו והעריכוהו. בעודו אברך צעיר נכנס לעסקנות צבורית ולאומית ברוח התורה, הצטיין בסגנון עברי משובח ובכשרון פובליציסטי משכנע. פרסם מאמרי-פולמוס ב"הלבנון" של<persName> יחיאל ברי"ל</persName> נגד דרישותיהם של <persName>מ. ל. לילינבלום</persName> ואחרים לתיקונים בדת ישראל ובעד שיפור חיי היהודים, בחתימת "300" (-"מיכל פינס" בגמטריא - 300). (מאמריו נקבצו אח"כ בשני כרכים ויצאו בשם "ילדי רוחי"). היה בין חובבי ציון הראשונים, ולהמלצת הרב מרדכי גימפל יפה ולפי הצעת ראשי הועד הכללי בירושלים ובמיוחד שאר בשרו ר' יוסף ריבלין הוזמן בתרל''ח ללונדון, נתמנה למורשה ארצישראלי של קרן "מזכרת משה מונטיפיורי'', נשלח לנהל את עניניה בירושלים ובי"ח אלול תרל"ח עלה לא"י והתישב בירושלים.

 זמן מועט אחרי בואו נזדמן לו להציל חלק מאדמת פתח-תקוה, שהמיסדים אנשי ירושלים לא השיגה ידם לשלם בעדה את המחיר שהתקשרו עליו והיתה סכנה שהקניה תבוטל, ואז סידר במכתב דחוף,שאשתו שנשארה לעת עתה ברוזינוי, תמכור את תכשיטיה ובכסף ששלחה לו עזר למיסדי פתחתקוה לגמור את הקניה של אותו חלק.

 השתתף ביסוד "ועד חלוצי יסוד המעלה" ביפו באדר תרמ"ב והכין את תקנותיו.

 בפעולותיו כמורשה קרן מונטיפיורי עזר בתרמ"ב בהלואה לועד שכונת "משכנות ישראל" שנוסדה בתרל"ה והיתה במצב קשה. כן עזר בהלואות ליסוד השכונה "מזכרת משה" (180 בית לאשכנזים) ו"אהל משה" (110 בית לספרדים). בתרנ"ב נוסדה בעזרתו שכונת "ימין משה", החצי - <persName>רחוב יהודית</persName> (מונטיפיורי) - לספרדים, והחצי -<persName> רחוב נתן (אד</persName> <persName>לר </persName> (הרב הכולל לאנגליה) לאשכנזים, ובתרס"ה יסד יחד עם חתנו <persName>דוד ילין</persName> (שנתמנה בתרס"א למורשה הקרן) את שכונת "זכרון משה".

 כשעלו הבילויים בתרמ"ב ביקשו ממנו ראשיהם <persName>מנשה מאירוביץ וישראל בלקינד</persName> שיעמוד בראשם, ואחרי ראותו שהם מתמידים בדבקות בחיבת הארץ על אף הסבל והנסיונות הקשים, הצטרף אליהם והיה לפטרונם. ואחרי שגורשו הבילויים ממקוה ישראל העביר אחדים מהם לירושלים, עזר להם ללמוד

 מלאכות (הם נתארגנו בעזרתו לאגודת "שה"ו" "שיבת החרש והמסגר") ויסד במוצא בית-חרושת לרעפים להעסיק בו מבני ירושלים (בין הפועלים היו דוד ילין, ראובן ריבלין) בעבודה מפרנסת ומועילה. (בזמן המשבר בבית החרושת לרעפים שיסד במוצא, מכרה אשתו את תכשיטיה לשם הקלת המצב הכספי).

 ועוד יותר עשה לעזרת הבילויים כשקנה בתרמ"ד בשם חובבי ציון ברוסיה 3000 דונם מאדמת הכפר קטרה מאת הצרפתי פלאובר, רשם אותה על שם הרב<persName> עזריאל הילדסהיימר</persName> מברלין, עליה נוסדה המושבה<persName> גדרה </persName> להתנחלות הבילויים. הוא חיבר את שיר-הלכת הידוע "חושו אחים, חושו", ש"הבילויים" שרו אותו בכל הזדמנות.

 בראשית תרמ"ג עלו אליו ארצה אשתו ובנותיו יחד עם "קבוצת הביאליסטוקאים" שקנו קרקעות בפתח-תקוה ובאו להתנחל ולחדש בה את הישוב. בשמעו כי מר<persName> מיכוס</persName> העשיר מבוסטון רוצה

 להקים איזה מוסד מועיל בירושלים לזכר אשתו המנוחה, הציע לו ליסד בית מדרש ומעון יומי לבני עניים בירושלים שילמדו מלאכות ובבית זה יתפללו ויקבלו בערבים שיעורי תורה ממנו ומתלמידי-חכמים אחרים. ההצעה נתקבלה על דעתו וסיפק את הכסף לביצועה.

 הוא יסד בשכונת אבן-ישראל את המוסד לתורה ולמלאכה ואת הארוחות לנערים אלה בישלו אשתו ומרת<persName> מרים</persName> אשת<persName> ר' יוסף ריבלין</persName> . אולם אם כי מפעל זה היה טוב ומועיל וכשר בתכלית הכשרות והיה מכובד בעיני רבני ירושלים כתלמיד-חכם ושומר תורה, הרי בעקב רוגזם של הקנאים שהתרכזו מסביב לרבנית<persName> סוניה</persName> , אשת הרב<persName> מ.י.ל. דיסקין</persName> מבריסק, הוכרז חרם עליו ועל בית-מדרשו מטעם הרב דיסקין שדרש לעצמו סמכות מעין זו של הרב


 הראשי הרשמי הרב <persName>שמואל סלנט</persName> . הוא סבל באותה תקופה צרות ורדיפות רבות מצד הללו (שגדולי הרבנים<persName> לא</persName> הצטרפו אליהם), ואם כי הוא לא נרתע מפני החרמות והשיקוצים, הצליחו הקנאים להפחיד את הורי הנערים לומדי המלאכות, בלחץ ובאיומים לשלילת ה"חלוקה", וכך נתבטל המפעל. בתקופת רדיפות אלה פרסם את מאמרו בשם "שמעו הרים ריבי".

 למרות הרדיפות וההתנגדות המשיך בפעולותיו לטובת הישוב בעיר ובכפר. בתרמ"ה השתתף עם הרי"ד<persName> פרומקין</persName> בפעולות חברת "עזרת נדחים" לשיכון עולי תימן בשכונת "משכנות ישראל" ובכפר השילוח. באותה שנה נבחר לועד הפועל הירושלמי של ועד "חובבי ציון"' ביחד עם ד"ר <persName>זאב הרצברג</persName> , <persName>נסים בכר, משה ויטנברג ואליעזר בן-יהודה</persName> באספה שנערכה בימי ג'-ד' סיון תרמ"ה בראשות הנדיב ר' <persName>קלמן זאב ויסוצקי</persName> ממוסקבה שבא אז ארצה בשליחות "חובבי ציון" שברוסיה. פעל רבות לטובת מתנחלי פתח-תקוה ויסוד המעלה וישב זמן בחבורת לומדי התורה בכפר יהודיה שליד פתח-תקוה יחד עם גיסו (בעל אחותו<persName> גולדה</persName> ) הסופר והמלומד רבי <persName>זאב יעבץ</persName> , בראשות רבו הרב <persName>מרדכי גימפל יפה</persName> .

 בועידת חובבי ציון בדרוסקניק, בתרמ"ז, נתמנה למזכיר הועד הפועל של חו"צ ביפו (במקום <persName>אלעזר רוקח</persName> , שפוטר בגלל התנגדותו החריפה לפקידות הבארון והחשד שהוא היה ממארגני מרד האכרים נגד הפקידות בראשון לציון). בתרמ"ח עבר ליפו לעבודתו במשרה זו והשתתף בפעילות בפיתוח חיי הצבור היהודי ביפו. כחבר לשכת "ירושלים" של "בני ברית" (בשנות תר"ס-ס"ד היה נשיאה) שעזר למיסדה ד"ר <persName>הרצברג</persName> ביסוד לשכת "שער ציון" ביפו ונבחר לנשיאה הראשון, השתתף ביסוד ועד הקהלה הראשון ביפו (כ"ז סיון תר"ן) ונבחר לחבר בו, יחד עם חיים שמרלינג, מאיר המבורגר, י. הרצנשטיין, בצלאל לאפין, יעקב גולדמן (המזכיר), א .י. דונדיקוב ושמעון רוקח. השתתף עם ר' <persName>שמעון</persName> <persName>רוקח</persName> ביסוד בית-החולים "שער ציון" (בהנהלת הד"ר<persName> מנחם שטיין</persName> ), בחידוש הספריה "שער ציון" (שנוסדה על-יד חברת "עזרת ישראל" ונסגרה עם ביטול החברה), ויחד עם הרב<persName> יעקב מאיר</persName> פעל למען צירוף הספרדים לועד הקהלה, ובאדר ב' תרנ"א צורפו נציגיהם <persName>אהרן שלוש, נסים הכהן. שלמה</persName> <persName>ארווימי ויוסף משה</persName> לועד-הקהלה הראשון בארץ שהיה משותף לאשכנזים ולספרדים ובהשפעתו הוחלט ששפת הדיבור בועד תהיה העברית.

 עוד קודם לכן היה בירושלים מהראשונים בהצטרפו לא. בן-יהודה לדבר ביניהם רק עברית ואף יסד אתו יחד חברה בשם "תחית ישראל". השתדל להמציא עזרה חמרית למשורר<persName> נפתלי הירץ</persName> <persName>אימבר </persName> (מחבר "התקוה'') בעת שהותו בארץ.

 בתרנ"א היה יחד עם<persName> יצחק אייזיק בן-טובים</persName> חבר הועד הפועל הארצי של חו"צ בראשותו של <persName>זאב טיומקין</persName> . הצטרף לאגודת "בני משה'' מיסודו של<persName> אחד העם</persName> והיה מראשי פעיליה בארץ. אך בגלל מורת-רוחו מהאדישות לדת בבית-הספר שביפו פרץ סכסוך בינו ובין עסקני "בני משה" ביפו, והוא ובן-טובים פרשו ממנה והיו למתנגדיה. כן התנגד בחריפות להיתר שנתנו הרבנים בתרמ"ח לעבוד את האדמה בשמיטה.

 בשנותיו האחרונות היה שוב תושב ירושלים כסופר בית-החולים "ביקור חולים" של הישוב הישן, המשיך להשתתף בחיים הצבוריים והתרבותיים של הישוב החדש כחבר "בני ברית", חבר<persName> ועד</persName> <persName>הלשון,</persName> חבר ועד בית-הספרים "בית נאמן" (ו"מדרש אברבנאל" - הגרעין הראשון של בית-הספרים הלאומי והאוניברסיטאי), מורה לתלמוד בבית-המדרש למורים ומיוזמיה ומיסדיה (יחד עם<persName> מרדכי אדל</persName> <persName>מן, יהושע ברזילי, דוד ילין וזאב ליבוביץ</persName> ) של לשכת-המודיעין המתנדבת (נפתחה בי"ד אייר תרס"ו). בו בזמן הרבה לעסוק בגמילות חסדים, במתן עזרה ועצה לדורשיו והוא ורעיתו היו מקבלים ברצון ובסבר פנים יפות את הבאים לבקש את עזרתם.

 בשנותיו האחרונות היה אחד מגבאי מושב זקנים, כיום מושב זקנים המאוחד בירושלים.

 ספריו: "ילדי רוחי" (בשני כרכים, הוציאו בראשונה במגנצא, תרל"ב : יצא במהדורה חדשה בתרצ"ד עם מבואות מאת חתניו<persName> דוד ילין ויוסף</persName> <persName>בר"נ מיוחס</persName> , ובתרצ"ט יצאו שני כרכים נוספים המכילים את יומניו, מכתביו ומאמריו בדבר בנין הארץ); "תורת משפטי תוגרמא" ביחד עם חתנו דוד ילין (תרמ"ז): ספר עבודת האדמה בסוריה בכלל, ובארץ ישראל בפרט מאת ד"ר אנדרלינד בתרגומו (הדפסה מיוחדת מעתון "הצבי"' תרמ"ז) "ספר הכח", בעקבות בלפור סטוארט (תרנ"ד) : "מבוא למעשי-בראשית" (פתיחה למדעי הטבע, בעברית מקראית ובסגנון קל - קטעים מספר זה נדפסו ב"כנסת ישראל" של שפ"ר, כרך ג'). תרגם מגרמנית את ספרו של ד"ר זאב הרצברג: "כתבי משפחה עבריים" וכן ערך את הספר "עולם קטן" לד"ר בנימין שרשבסקי.

 בראשית תרע"ג חלה מחלה אנושה, נסע להתרפא בבית-החולים של קהלת יפו, ושם נפטר ביום ז' אדר ב' תרע"ג והובא לקבורה בירושלים.

 על שמו נקרא מושב העובדים<persName> כפר פינס</persName> של הפועל המזרחי בשומרון, רחוב בת"א ורחוב בזכרון משה בירושלים.

 צאצאיו:<persName> שרה רחל</persName> אשת<persName> יצחק כלב, איטה</persName> אשת פרופ'<persName> דוד ילין, מרגלית</persName> אשת<persName> יוסף בר"נ</persName> <persName>מיוחס, נחמה </persName> אשת <persName>נח קרלינסקי</persName> .


</p></div>
         <div type="bibliogrphy">
            <listBibl>
<bibl>Volume: #1 ,Page: 527 ,URL: http://www.tidhar.tourolib.org/tidhar/view/1/527</bibl><bibl>Volume: #2 ,Page: 555 ,URL: http://www.tidhar.tourolib.org/tidhar/view/2/555</bibl>
<bibl>Volume: #2 ,Page: 556 ,URL: http://www.tidhar.tourolib.org/tidhar/view/2/556</bibl>
<bibl>Volume: #2 ,Page: 557 ,URL: http://www.tidhar.tourolib.org/tidhar/view/2/557</bibl>
<bibl>Volume: #2 ,Page: 558 ,URL: http://www.tidhar.tourolib.org/tidhar/view/2/558</bibl>
<bibl>Volume: #2 ,Page: 559 ,URL: http://www.tidhar.tourolib.org/tidhar/view/2/559</bibl>
<bibl>Volume: #2 ,Page: 560 ,URL: http://www.tidhar.tourolib.org/tidhar/view/2/560</bibl>
<bibl>Volume: #2 ,Page: 561 ,URL: http://www.tidhar.tourolib.org/tidhar/view/2/561</bibl>
<bibl>Volume: #2 ,Page: 562 ,URL: http://www.tidhar.tourolib.org/tidhar/view/2/562</bibl>
<bibl>Volume: #2 ,Page: 563 ,URL: http://www.tidhar.tourolib.org/tidhar/view/2/563</bibl>
<bibl>Volume: #2 ,Page: 564 ,URL: http://www.tidhar.tourolib.org/tidhar/view/2/564</bibl>
<bibl>Volume: #2 ,Page: 565 ,URL: http://www.tidhar.tourolib.org/tidhar/view/2/565</bibl>
            </listBibl>
         </div>
      </body>
  </text>
</TEI>
