<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5456 ,URL: http://www.tidhar.tourolib.org/tidhar/view/18/5456</bibl><bibl>Volume: #18 ,Page: 5457 ,URL: http://www.tidhar.tourolib.org/tidhar/view/18/5457</bibl>
<bibl>Volume: #18 ,Page: 5458 ,URL: http://www.tidhar.tourolib.org/tidhar/view/18/5458</bibl>
<bibl>Volume: #18 ,Page: 5459 ,URL: http://www.tidhar.tourolib.org/tidhar/view/18/5459</bibl>
<bibl>Volume: #18 ,Page: 5460 ,URL: http://www.tidhar.tourolib.org/tidhar/view/18/5460</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב (יוסף) פארמן (פרמן)</persName>

</head>
         <div><p> נולד בז'יטומיר, עיר הפלך של ווהלין (רוסיה), ט' מנחם-אב תרמ"א (4.8.1881).

 לאביו הרב <persName>אברהם-יצחק הלוי פרמן</persName> (כיהן כרב

 עד סוף חייו בבית הכנסת "נחלת-אבות" ברחוב בורוכוב בתל-אביב. היה גם ממייסדי בית-הכנסת הזה. נפטר בימי מלחמת העצמאות) ולאמו הרבנית <persName>דבורה</persName> בת הרב<persName> נתן-נטע</persName> מווהלין.

 קיבל חינוך מסורתי. בהיותו בגיל 10 עברה המשפחה לגור באודיסה. אך הוא המשיך כמה שנים ללמוד בישיבת ווהלין עד גיל 16. בשנות 16-14 לחייו שלח אותו אביו בלוויית אמו לעיירה אושמיר (פלך וואה

 לין), מקום מגורי אביה ואחותה. עיירה זו נתפרסמה בשעתה כמרכז "חיבת ציון" בשביל כל הסביבה. ר' <persName>יעקב אשר</persName> ברייזמן האציל עליו מרוחו וקירב אותו לרעיון הציונות.

 בשנת תרנ"ז (1897) בהיותו מוסמך לרבנות, בא לאודיסה והצטרף אל המשפחה. לא המשיך בלימוד המסורתי והשתלם בהשכלה כללית.

 הצטרף להאגודה הציונית, "ציון לפינסקר" (ע"ש ד"ר ליב פינסקר, ראש חובבי ציון, ראה את הערך שלו בכרך ט"ז, בעמוד 4873). היה מזכיר האגודה (האגודה נוסדה שנה לפני שנערך הקונגרס הציוני בבזל 29-31.8.1897). האגודה עסקה לא רק בציונות המעשית אלא גם בענייני תרבות (בהשתלמות בהיס

 טוריה יהודית ובספרות עברית), גם לנערות, ושם הכיר את רעיתו לעתיד.

 בשנים 1900-1899 הקדיש כמה ימים בשבוע להשתלמות עצמית במדעים: היסטוריה, פילוסופיה וסוציולוגיה.

 באותה תקופה עצמה פרצה במרכז הציוני האודיסאי תסיסה סוציאליסטית, וגם הוא היה בין הקבוצה התוססת שנגררו בפסיביות אוהדת לתנועה החדשה.

 בשנת 1904 הכיר את שני האחים<persName> זקושנסקי,</persName> סוחרים אמידים, ששאפו לתת לבניהם חינוך לאומי, ונתקבל אצלם כמורה לכל בני המשפחה בעד שכר הגון, מלבד חדר עם כניסה מיוחדת. בחדרו זה מצא לו פינה שקטה שנתנה לו אפשרות לרכז את כל החומר האידיאולוגי שנצטבר במשך שנות 1904-1901 בסדרת הרצאותיו.


 מנעוריו היה חובב ספר, והעיון בספר היה בשבילו עונג-חייו היחידי.

 לשם קיום (כדי שיוכל להמשיך את עבודתו בענייני ציבור, לא על מנת לקבל פרס), קיבל ממשפחת <persName>אייזנשטט</persName> , קרובי אמו, בעל בית חרושת לתעשיית כסאות כפופים (וינאים) ברובנה, את הסוכנות להפצת תוצרת זו.

 היה מראשוני "פועלי ציון", התנועה שקמה כמה שנים (1905) לאחר יסוד ההסתדרות הציונית, במטרה למזג את הציונות עם תנועת הפועלים, ולשתף בה את השכבות העממיות-פועליות. בתנועה זו חלו במשך השנים פילוגים כמה פעמים, על רקע אידיאולוגי, ובין השאר דרישת הפלג השמאלי לאמץ את האידיש כלשון הלאומית.

 היה בפלג העברי (אגב, בבית אביו דיברו הילדים עם האב בלשון הקודש מגיל רך) שהיה גם ממייסדיו וממניחי הפרוגרמה שלו. פלג זה שינה שמו מ"מפלגת פועלים יהודים סוציאל-דימוקראטית פועלי-ציון" לשם: "מפלגת פועלים יהודית-סוציאליסטית פועליציון" או בשם המקביל "הזרם הרדיקאלי פועלי-ציון" (בעזבון המנוח מצוי הדגל של "רדיקל פועלי-ציון").

 היה ממשתתפי הוועידה הציונית הכל-רוסית שנתכנסה בחודש אוגוסט 1912 במינסק. הוועידה שבה הונחו היסודות לפראקציות מיוחדות בתוך התנועה הציונית: הפראקציה הדימוקראטית (שחיים וייצמן היה אחד מראשיה), המזרחי, וגם "פועלי ציון". בית מסחר הספרים שלו ברחוב פראוברז'נסקי 41 באודיסה, שהיה קיים בשנים 1917-1906, והתרחב במשך הזמן, נעשה לבית ועד למשכילים, לסופרים ואמנים ושוחרי ציון מכל הזרמים. בשנים, שההשתייכות לתנועה ציונית-פועלית היתה פסולה במשטר הצארי, היה בית-מסחר הספרים מקום-מפגש מוסווה לפעילי התנועה וגם מרכז לספרות "מחתרתית" (האדריכל מגידוביץ שעלה ג"כ באניה רוסלן, הגדיר את בית-מסחר הספרים הזה "שתמיד נכנסו אליו ספרים (נוסף על האנשים) אך אף פעם לא יצאו משם, ואם רצה סטודנט להשיג ספר נדיר הרי ידע את הכתובת של ספריה זו".

 בשנת 1905 נשא לאשה את <persName>שרה</persName> בת <persName>שמעון שטריי</persName> <persName>כר </persName> (מילדת מדופלמת שהמשיכה להשתלם בשטח הרפואי, ונאלצה לזנוח לימודיה לאחר הנישואים. אך נרתמה לעבודה במקצועה, וכן לקחה חלק פעיל בעבודה הציבורית הענפה של אישה. ביתה היה פתוח לכל דיכפין, אשר מצא בו תמיד מיטה לשינה וארוחה משביעה).

 היה מן העברים הנאמנים המעטים, ששלח לארץישראל בשנת 1913 את שני בניו<persName> נחמן </persName> הבכור<persName> ונתן,</persName> בלוויית אמם (רעיה נאמנה לבעלה וציונית נלהבת) ללמוד בגימנסיה העברית "הרצליה" בתל-אביב. הם התגוררו בבית שינקין ברחוב השחר.

 באותה השנה ביקר בארץ, כדי לברר אפשרות של עליה לאלתר, והביא עמו תכניות חשובות לשם השק

 עות: ספרית-קריאה גדולה, הוצאת ספרים של ספרילימוד.

 בימי החופש של שנת 1914 חזר לרוסיה כדי לחסל שם את ענייניו על מנת לשוב ולהשתקע בארץ ושילדיו ימשיכו בלימודיהם בארץ-ישראל בשפה העברית. בינתיים פרצה המלחמה העולמית הראשונה, ונאלץ להשאר ברוסיה עד תום המלחמה.

 גם בשנות המלחמה, יחד עם הצפיה היום-יומית לסיום המלחמה והעליה לארץ (חפצי המשפחה נשארו ונשמרו בארץ), היתה פעלתנותו הציבורית מגוונת מאוד, ובפרט בשנים הראשונות למהפכה הרוסית, עד לעלייתו לארץ בשנת 1919. בימי חילופי משטרים באודיסה, עיר מושבו, היה בין פעילי "ההגנה העצמית" היהודית, שמנעה כמה פעמים פרעות ביהודים (גם בשנים 1906-1905), בשנים בהן עבר גל פרעות על יהודי רוסיה, היה בין פעילי "ההגנה העצמית" היהודית באודיסה, ונשלח יחד עם חברים אחרים לעיר ההריגה קישינוב להגיש סיוע ועידוד.

 אגב התכוננות לעליה של קבע לארץ הספיק להקים ולהכין שני מפעלים בשביל "ארץ-ישראל": א. ספריה למדעי הלשון והתרבות העברית. ב. גלריה אמנותית של אמני ישראל בגולה ובארץ ישראל.

 במשך עשר שנים (למן 1907 ועד 1917) השקיע זמן, כוח והון בשני האוספים הללו. רכש למעלה ממאתיים יצירות אומנותיות מאת אומנים יהודים צעירים (כמה מהם נעשו אחר כך לבעלי מוניטין ברוסיה (תמונותיהם במוזיאון בקיוב) ומחוצה לה <persName>(קונסטנטינובסקי קונסטן בצרפת, מנייביץ</persName> בארה"ב ועוד). ביוזמתו, נוסד ועד שבין חבריו היו גם<persName> ח. נ.</persName> <persName>ביאליק, י. פיכמן, ש. צמח</persName> ועוד. הוועד הזה פירסם כרוז לכל אמני ישראל בתפוצות הגולה, שיצטרפו ל"ליגה הארצישראלית להפרחת האמנות".

 בשנת 1919 היה. בין מארגני העליה באניה "רוסלן" (בוועד היו גם ד"ר קלויזנר ועוד), האניה הראשונה, וגם האחרונה שהפליגה מנמל אודיסה לארץ-ישראל (ביפו נקרא שם אחד הרחובות על יד הנמל על שם האניה והוא נתכבד בהסרת הלוט מהשלט) ובה 630 עולים ובהם נפתחה ה"עליה השלישית", לאחר הפסקה ארוכה בשנות המלחמה. היה גם מראשי "ועד העולים" באניה, ועד שדאג לסידורים כספיים וכלכליים של העולים, עד הגיעם לנמל יפו (ארגון הגשת העזרה לחולים על סיפון האניה נעשה על ידי גיסו לעתיד <persName>משה פרנקל,</persName> ממייסדי מ.ד.א. בארץ, ראה את הערך שלו בכרך שלישי, עמוד 1026).

 העלה אתו לארץ את בני משפחתו, הוריו ואחותו <persName>אסתר</persName> (אשת<persName> משה פרנקל</persName> הנ"ל), וכן העלה לארץ את ספרייתו הגדולה, אוסף התמונות וארכיון ציוני משנות פעולתו העשירות. (הארכיון עדיין נמצא ברשות המשפחה).

 אחת מפעולותיו הראשונות היתה: סידור שתי תערוכות (שהיו תערוכות-האמנות הראשונות בתולדות תל-אביב), אך לסידור גלריה תמידית לא היתה עדיין כשרה השעה בתל-אביב הקטנה.


 בשנות העשרים, עם התרחבות של תל-אביב, עשה הרבה לגאולת קרקעות בסביבת תל-אביב מידי בעליהם הקודמים ובאירגון משתכנים, לפתרון הדיור של העולים החדשים, שחלק גדול מהם השתקע בתלאביב. לאחר הפרעות ביפו במאי 1921 היה יחד עם ידידו יצחק חיותמן, ממייסדי תל-אביב (ראה בכרך א', עמוד 437) מראשי המייסדים של שכונת "נוה שאנן" שבמזרח-דרום העיר תל-אביב (כיום: אזור מסחרי תוסס, ובו גם תחנת-האוטובוסים המרכזית, בפינת רחובות לוינסקי והגדוד העברי מקום ששכן בעבר ביתו, נמצא שלט המודיע על חלקו ביסוד השכונה, ושנת היסוד). היה שנים רבות מעסקניה הראשיים של השכונה, ודאג לכל צרכיה. החברה הציבה לה למטרה לרכוש קרקע למגרשים להקמת בתי מגורים לפליטי הפרעות מיפו ונוה שלום. נרכש שטח של 214 דונם שנתחלק ל-338 מגרשים בני 800 אמה כל מגרש.

 בשנים 1926-1925 היה חבר מועצת-העירייה השניה של תל-אביב, וחבר ועדות עירוניות שונות.

 ביום י' ניסן תרפ"ד (14.4.1924) נרשמה ע"י הרושם הכללי של החברות, אגודה הדדית בע"מ "כפר גנים" בע"מ ליד פתח-תקוה, במטרה לרכוש קרקעות ושיכלולה לשם אירגון כפר גנים ומושבים חדשים בסביבות פתח-תקוה ובנין בתים בשביל חבריה. פרסם פרוספקט לחברה. כפר גנים נבנתה דרומית-מערבית למושבה.

 עם כל פעלתנותו המעשית, הציבורית, נשאר תמיד איש-הספר וידיד האמנות היהודית. היה משורר, חוקר התנ"ך, איש מדע, מחכמי האשורולוגיה החשובים בארץ (מחקריו הם בעלי ערך גם למדענים בשטח זה בחו"ל). פרופ'<persName> נפתלי הרץ טור-סיני</persName> הגדירו כ"חלוץ האשורולוגיה" בארץ. היה אחד האספנים הגדולים של ספרות-פולקלור יהודית וכללית. בהיותו ידוע בעיקר כאיש-מעשה ומכיוון שלא נמצאו מו"לים לחיבוריו, הוא היה בעצמו המו"ל של ספריו.

 ביתו ברחוב מקוה-ישראל 18 בתל-אביב היה מרכז תרבותי ועסקני במשך שנים רבות בשל הספריה ששכנה שם וכן בגלל הכנסת האורחים, מסורת שבה המשיכה רעיתו כאן בארץ. הספריה היתה לעזר רב, לסופרים, חוקרים ואנשי עט. מבאי ביתו המקורבים היו אישים רבים (<persName>אביגדור המאירי, פרופ' יוסף קלויז</persName> <persName>נר, פרופ' נחום סלושץ, ד"ר ירוחם קורנגרין</persName> ואחרים וכן עסקנים בשטחים אחרים ביישוב), לא נעדרו מבאי ביתו גם נכבדים ערביים שקשרו עמו קשרי ידידות (אחד מהם הציל את בנו<persName> נתן</persName> בתחילת מאורעות 1935, כשעבד כמהנדס בנמל יפו). את ביתו זה מכר לפני פרוץ מלחמת העולם השניה, ובכסף המכירה העביר לארץ מגרמניה את הספריה האשורולוגית, אוסף נדיר שנמסר גם הוא לאוניברסיטה של תלאביב, יחד עם כל ספריו ליסוד ספריה אוניברסיטאית בתל-אביב. הספריה נקראת על שמו "ספריה אוניברסיטאית מיסודו של יעקב פארמן" (לפי חוזה שנחתם בינו ובין העירייה שהבטיחה לכבד זכרו

 לעולמי עד). הספריה מכילה 18 אלף ספרים, בהם ספרים וכתבי-עת במקצועות חקר המקרא, מדעי היהדות, דברי הימים, א"י, ספרי יובל וזכרונות, ידע-עם, בלשנות ואשורולוגיה - ב-33 ארונות ברזל. בתנאי, לעשותה ספריה לעיון ולקריאה ולעבודה מדעית בכתליה בלבד, והספריה לא תהפך בשום פנים לספריה להשאלת ספרים לקוראים לבתיהם.

 ב-12.1.1954 מסר את תמונתו ההיסטורית של הצייר <persName>אבל פאן </persName> (אבל פפרמן) "למחרת פרעות קישינוב" (1903) למוזיאום של איגוד יוצאי בסרביה בישראל,

 בשנת תשט"ז (1956) למלאות לו 75 שנה נדפסה חוברת מיוחדת, דברי הערכה, להארת פועלו,<persName> מנחת</persName> <persName>יובל</persName> מאת "הוצאת ספרים בישראל למדע המזרח העתיק" (תל-אביב, תשט"ז-תשי"ז).

 במסיבה חגיגית להופעת ספרו על נחום "ספר משא-נינוה חזון <persName>נחום האלקושי"</persName> , נאמרו דברים ע"י עסקנים, סופרים וכו'. ביניהם: פרופ' יוסף קלוזנר, פרופ' נחום סלושץ ועוד, שהדגישו כי האשורולוגיה היתה הפינה הזנוחה ביותר במחקר העברי, והדגישו, כי בספרו "משלי אשור ובבל" יש בו משום תרומה לכך ובייחוד לחסיפת הפתגמים הקדמונים.

 ספריו: "אלשם" (דו-ירחון לספרות. ארי אבן-זהב, יעקב פארמן, תרפ"ד); "מלקוש" (שירים א'. תלאביב, תרפ"ו); "במורד" (שירים ב'. תל-אביב, תרפ"ז); "חומותיך ירושלים" (מתוך "ספר שירים", תרצ"ה); "ספל מאדם" (מתוך "ספר שירים", תרצ"ה); "ספר שירים" (לכבוד שנת 15 לעלייתנו באניה "רוסלאן", תרצ"ה); "לבני קרח מזמור" (תהלים מ"ט, השקפה קדומה בצורה פיוטית על גורל העשירים בחייהם ובמותם, לזכר אמו<persName> דבורה</persName> ז"ל, תרצ"ז); "תחש" - הערה בלשנית (תדפיס מ"תרביץ", שנה י"ב, ספר ג', תש"א); "ספר היובל" של מפלגת רדיקל פועלי-ציון (בעריכת י. פארמן, הוצאת ועד היובל, תש"ב) ; "ספר משלי אשור ובבל (טקסט עם תרגום עברי. מבוא, הערות ומלונים, תש"ז, חלק ראשון, 216 עמודים, תוספת: תמצית שיטתית בחקר גזעי לשונות שם ועבר, ס"ד עמודים); הנ"ל, חלק שני (מוכן לדפוס); "ספר ללשון אשורית-בבלית וכתב היתדות"; "ספר נחום" - לאור השירה המזמורית (תל-אביב, תשט"ז) ; "ספר דוד בן-ישי" - לקראת יובל 3000 שנה מראשית יצירתו ומלכותו. שיטה חדשה לחקר השירה המזמורית (תלאביב, תשט"ז); "ספר דוד בן-ישי" - מזמורי תהלים אלפין ושונים עם פרקי מבוא, הערות והשוואות (תלאביב, תשי"ז) ; "חומר לביבליוגרפיה על תהלים" (תדפיס. תל-אביב, תשט"ז); "ספר דוד בן-ישי ודורו" - באגדות חז"ל (תל-אביב, תשט"ז); "דברי הערכה" שנאמרו במסיבה לכבודו, כשמלאו לו 75 שנה (תשט"ז-1956), בהופיע ספרו על <persName>נחום</persName> , גם מאמרים שהוקדשו לעבודתו המדעית בספרי דוד-בן-ישי על תהלים (ת"א, תשי"ז); חוברת "מאה שנה אשורולוגיה בעולם וניצני אשורולוגיה בישראל" (18571957) (תל-אביב, תשי"ז); מאמר "סוד שבעת עמודי


 חכמה" (פרק לתולדות הכהונה במזרח העתיק).

 רשימה של שרידים מהוצאות שאזלו מכבר : "אלשם" (קובץ, לספרות אלשמית, ת"א, תרפ"ד); "התערוכה האמנותית התמידית" (תל-אביב, תרפ"ה, הקדמות - יעקב פארמן); "התערוכה האמנותית הראשונה בא"י" בשנת תר"פ-1920 (הוצאותיו); "תזכיר הסתדרות הרועים בארץ-ישראל" (משה) (תלאביב, תרפ"ז); "תזכיר מחברת נוה שאנן" ביפו-ת"א לצירי הסתדרות הכנסיה הציונית יפו, תרפ"א); "כפר גנים" (גארטן דערפער - תל-אביב, תרפ"ה); "כפר גנים"; "חרתש" להורים (דפוס שוהם, יפו, תרפ"א, עם שם בדוי יוסף בן-עלית, הוצאת "פרפראות"); "המ-וש-אחש" לפסח (באותו דפוס ושם הבדוי); "תחש" - הערה בלשנית (תדפיס מ"תרביץ", שנה י"ב, ספר ג').

 נפטר בתל-אביב, כ"ו באלול תש"ך (18.9.1960).

 צאצאיו:<persName> א. נחמן</persName> (מהנדס אזרחי ומודד מוסמך, בראש מדור הכבישים במחלקת עבודות ציבוריות של הממשלה). אשתו: <persName>ורדה</persName> בת<persName> מרדכי פלץ</persName> מליטה. ילדיהם :<persName> עתניאל</persName> (מהנדס בשרות י.ב.מ. רעיתו<persName> שרה</persName> לבית<persName> אוני</persName> . מניצולי השואה. אביה ניספה בשואה); <persName>מרים</persName> (סטודנטית באוניברסיטה העברית בירושלים); <persName>רות</persName> (תלמידת בי"ס תיכון).

 ב.<persName> נתן </persName> (מהנדס אגרונום, מודד ושמאי מקרקעין מוסמך, עובד בממשלה - במשרד המשפטים), אשתו: <persName>שרה</persName> בת <persName>יצחק ופרידה ברסקי</persName> . חברה פעילה בהגנה משנת 1936. אביה <persName>יצחק ברסקי</persName> עלה לארץ בשנת 1925 והיה ממניחי היסוד לתחבורת האוטובוסים בתלאביב הקטנה. אביו <persName>ליב ברסקי</persName> , היה במשלחת האיכרים שיצאה בשנת 1888 מרוסיה (ניקובה - כפר ע"י אודיסה) כדי לבדוק אם יש אפשרות להתיישבות חקלאית בארץ ישראל, אכזבת המשלחת היתה גדולה כשמצאו שהארץ "שוממה ואדמתה לא תצלח לחקלאות". האם ברכה ממשפחת רבנים בבריזיפקה ע"י אודיסה. בניהם: 1. <persName>דניאל</persName> (מהנדס מכונות, עובד בחברה לתעשייה והנדסה בת"א). 2.<persName> גדעון</persName> (צנחן, נפצע והחלים במלחמת "ששת הימים" בחזית סיני. חבר קיבוץ נחל עוז. נשוי ל<persName>רחל </persName> בת <persName>שרגא וריבה</persName> <persName>גרבר</persName> , ממושב <persName>גבעת שפירא</persName> שע"י נתניה. האם ריבה, ילידת ירושלים דור שני).

 ג.<persName> חוה </persName> (עובדת משרד החינוך והתרבות, מנחה למורים בבתי"ס טעוני-טיפוח, מוסמכת האוניברסיטה העברית, עזרה לאביה בעבודתו הרוחנית ויצקה מים על ידיו. הוציאה לאור ספרי הדרכה למורים בביתספר יסודי, וכן ספרי לימוד בלשון לתלמידים. עיבדה שיטות חדישות המאפשרות לילדים מתקשים לקלוט את הקריאה והכתיבה בלשוננו איחדה בעבודתה זו את הידע הרב שרכשה בתלמודו של אביה עם נסיונה הרב הוראה). בעלה:<persName> מיכאל</persName> בן<persName> משה צ'רנוב </persName> מרוסטוב על-הדון. עלו לארץ בשנת 1919, עובד במגן-דודאדום בתל-אביב, עסקן פעיל בארגון הארצי של עובדי מ.ד.א. בישראל. בנם:<persName> עמיהוד</persName> (סיים חוק לימודיו ברפואה בבי"ס לרפואה בירושלים במסגרת

 העתודה האקדמאית, וממלא תפקידו כרופא בצה"ל. נשא לאשה את <persName>אנה סטודניצקי,</persName> הוריה ניצולי השואה. האב<persName> סטיפן</persName> , יליד גלייביץ, גרמניה, ונקרא בביתו בשם<persName> זלו (שלמה) טיפנברון</persName> . נאלץ להחליף את שמו כשנמלט מגרמניה לפולין מפני רדיפות הנאצים. נשא לאשה את<persName> קרולינה</persName> בת <persName>עובדיה (ויקטור)</persName> בן <persName>משה</persName> <persName>לייבלאר</persName> מאושביץ. יחד נדדו בתקופת השואה עד לב רוסיה, היו במחנה ביערות קרסירה ובגיטו קרקאו, נדדו עד לקזקסטן. שם נולדה בתם הבכירה<persName> שושנה.</persName> עלו לארץ עם שתי בנותיהם מיד אחרי קום המדינה).

<persName>ד. עתידה</persName> אשת העו"ד <persName>שמואל מכליס</persName> (התיישבו בשנת 1957 בבאר-שבע, היה בין עורכי הדין הראשונים שקבעו משכנם בבאר-שבע. עלה לארץ בשנת 1936 כתלמיד האוניברסיטה העברית בירושלים, לאחר שסיים חוק לימודיו בגימנסיה "תרבות" ברובנה. הוריו: <persName>משה וברכה מכליס</persName> - סוחרים ברובנה, ואחותו ליזה, נספו בתקופת השואה ולא נודע כיצד. בתם:<persName> שרה</persName> - סיימה תקופת שירותה בצבא. במלחמת "ששת הימים" השתתפה בפעולות הגנה בקיבוץ מגל. לומדת עכשיו רפואה באיטליה.

 בנם :<persName> משה</persName> - משרת בצה"ל כסגן-משנה - חיל שריון.

</p></div>
         <div type="bibliogrphy">
            <listBibl>
<bibl>Volume: #18 ,Page: 5456 ,URL: http://www.tidhar.tourolib.org/tidhar/view/18/5456</bibl><bibl>Volume: #18 ,Page: 5457 ,URL: http://www.tidhar.tourolib.org/tidhar/view/18/5457</bibl>
<bibl>Volume: #18 ,Page: 5458 ,URL: http://www.tidhar.tourolib.org/tidhar/view/18/5458</bibl>
<bibl>Volume: #18 ,Page: 5459 ,URL: http://www.tidhar.tourolib.org/tidhar/view/18/5459</bibl>
<bibl>Volume: #18 ,Page: 5460 ,URL: http://www.tidhar.tourolib.org/tidhar/view/18/5460</bibl>
            </listBibl>
         </div>
      </body>
  </text>
</TEI>
