<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #12 ,Page: 4122 ,URL: http://www.tidhar.tourolib.org/tidhar/view/12/4122</bibl><bibl>Volume: #13 ,Page: 4186 ,URL: http://www.tidhar.tourolib.org/tidhar/view/13/4186</bibl>
<bibl>Volume: #13 ,Page: 4187 ,URL: http://www.tidhar.tourolib.org/tidhar/view/13/4187</bibl>
<bibl>Volume: #13 ,Page: 4188 ,URL: http://www.tidhar.tourolib.org/tidhar/view/13/4188</bibl>
<bibl>Volume: #13 ,Page: 4189 ,URL: http://www.tidhar.tourolib.org/tidhar/view/13/4189</bibl>
<bibl>Volume: #13 ,Page: 4190 ,URL: http://www.tidhar.tourolib.org/tidhar/view/13/4190</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב אליאב (לבשטין)</persName>

</head>
         <div><p> נולד בליסיצ'נסק מחוז חארקוב (רוסיה), בי"ח אלול תרע"ז (5.9.1917).

 לאביו <persName>ירחמיאל</persName> בן <persName>לאה ושניאור יעקב לבשטין</persName> ולאמו <persName>בתיה </persName> בת<persName> חוה ושמואל אליעזר אורקין.</persName>

 עלה לארץ יחד עם הוריו ב-1925 בהיותו בן 7 שנים, והשתקע בתל-אביב.

 למד בבית הספר היסודי ע"ש "אחד-העם", וסיים את הגימנסיה העברית "הרצליה" בתל-אביב. הוסמך בחימיה תעשייתית מטעם המכון הבריטי בירושלים וסיים את חוג "מדע המדינה" באוניברסיטה העברית בירושלים.

 שימש ככותב ועורך המדור הצבאי של עתון "הארץ'', ופירסם רשימות בירחון צה"ל "מערכות".

 ב-1946 נשא לאשה את <persName>חנה </persName> בת<persName> רחביה ולאה מוסאיוף</persName> <persName>מירושלים.</persName>

 ארבע שנים לאחר עליית הוריו ראה בפרוע הערבים פרעות בישוב היהודי (פסח 1929) ובהיותו בן 14 ב-1932 השתתף בהפגנה אנטי-בריטית נגד <persName>שילס</persName> , סגן שרהמושבות הבריטי, בת"א. המשטרה הבריטית הכתה את העוברים והשבים בקתות רובים ובמגלבים עד זוב דם. שני המאורעות האלה שזעזעו את הנער, גם קבעו את דרכו לעתיד. שנתיים לאחר מכן הוא נמנה על מקימי תא מחתרת אנטי-בריטי במגמה לנהל תעמולה נגד השלטון הבריטי, לחנך את הישוב להגנה אקטיבית, ולרכוש נשק.

 מכאן היתה הדרך אל הארגון הצבאי הלאומי קצרה ביותר. במסגרת זו למדו להשתמש בנשק ולשמור על גבול תל-אביב-יפו מפני התקפות הערבים.

 בסיימו את לימודיו בגימנסיה "הרצליה" נתקבל לקורס מפקדים בראשותו של <persName>דוד רזיאל</persName> (ראה כרך ב', עמוד 976). אותה שנה בכ"ז ניסן תרצ"ו (19.4.1936) פתחו הערבים במעשי רצח והרג בישוב היהודי. התברר שה"הגנה" לא היתה מוכנה די צרכה אפילו להתגוננות בלבד. מנהיגי הישוב הטיפו להבלגה ; - הבלגה בגוף ובנפש הציונות. הדם צעק לגאולה, החרפה תבעה כפרה, ואף השכל המדיני דרש את הנובע ממנו ; כי ההבלגה גרמה לא רק לדם הניגר ולחרפתנו הגדולה והעמוקה, כי


 אם קבעה גם את המצב המדיני - כזרים פה בארץ מול תנועת שחרור ערבית. חלק ממפקדי אצ"ל נתפשו להבלגה ולאחוד עם ההגנה.

 קם רוב באצ''ל שגרס, שיש לשבור את שיטת ה"הבלגה" על ידי הגמת ארגון עצמאי.<persName> יאיר </persName> (אברהם שטרן) (ראה כרך ב', עמוד 1014),<persName> ודוד רזיאל </persName> נצבו בראש אותו חלק ששמרו על האצ"ל (הארגון הצבאי הלאומי בא"י).<persName> אליאב</persName> מצטרף אליהם ללא כל היסוס, וכבר בשנת 1938 הוא עומד בראש הפעולות הצבאיות של האצ"ל בירושלים (בכינויו המחתרתי <persName>איתן)</persName> , ביניהן: התנקשויות בראשי כנופיות ערביות ; הטלת רמונים על אוטובוסים ערביים ; הטמנת מוקשים בשווקים ; ערביים ; הכנסת מוקשים לבתי קפה ולקולנוע ערביים ; פגיעה ברכוזי פורעים ; פעולות מודיעין ורכש.

 אותה שנה עלה בידיו של<persName> יאיר</persName> לבוא לידי הסכם עם הממשלה הפולנית, אשר עקריו היו: תמיכת פולין בהעפלה לארץ ; מתן נשק קל וכבד ללא תמורה ; סיוע להקמת מחנות אמונים בפולין ; אימון מפקדים ישראליים בבתי-ספר צבאיים פולניים ; וסיוע בתכנון מבצעי-צבא. כל זה נועד לאפשר הקמת צבא עברי בן 40.000 לוחמים, לשם כיבוש הארץ. התכנית הלכה ובוצעה במהירות, אניות מעפילים ובחורי ארגון מאומנים מגיעים ארצה. נשק רב זורם למחסני הארגון, מחנות צבאיים מוקמים בפולין, ובארץ מתגייסים רבים לשורות, נערכים קורסים לאנשי הפיקוד ולאנשי השורה. מתקיימים קורסים לטיס במגמה להקים גרעין לחיל האויר העברי.

 במסגרת הסכם זה הוא נוסע בראשית 1939 יחד עם עיר 25 מפקדים בכירים של האצ"ל לפולין, להשתתף בקורס לטרור ולחימה זעירה שנוהל ע"י קצינים פולניים.

 לאחר פרסום ה"ספר הלבן" (ב-17.5.1939), שבא לחסל את שאיפת ישראל לעצמאותו, מעביר האצ"ל את המלחמה מפסים אנטי-ערביים לפסים אנטי-בריטיים. בקיץ אותה שנה פותח הארגון בשורת התקפות המכוונות לשתק את המנגנון הממשלתי כולו, כהכנה לפלישת 40 אלף.

 אותה שעה הוא חוזר לארץ ושב לעמוד בראש הפעולות הצבאיות של האצ"ל בירושלים. ביניהן: פיצוץ מוקשים בקולנוע "רקס" (29.5.1939) ; פיצוץ מערכת הטלפונים התת-קרקעית (4.6.1939) ; פיצוץ טרנספורמטורים חשמליים (9.6.1939) ; פיצוץ בנין הדאר המרכזי, והריגת המומחה הבריטי לחמרי נפץ של מרכז הבולשת (12.6.1939); פיצוץ אולפני הרדיו (1.8.1939); הקצינים הבריטיים<persName> קרנס וברקר</persName> מראשי הבולשת הבריטית, הוצאו להורג באמצעות מוקש חשמלי (27.8.1939).

 אולם, שני מאורעות הופכים את הקערה על פיה. ב-1 לספטמבר פורצת מלחמת העולם השניה ויום אחד לפני כן ב-31.8.1939, נאסרים כל חברי מפקדת האצ"ל ואתם יעקב אליאב (הידוע בשם <persName>"יישקה"</persName> והמשפחה : <persName>לבשטיין)</persName> , ברח' אהרונוביץ 6 בתל-אביב.

 בתקופת המאסר ולאחריו, פרצו חילוקי דעות בין רזיאל ושאר חברי המפקדה <persName>שיאיר </persName> עמד בראשם. מלחמה בגרמניה בצד בריטניה ללא תנאי, או שמירה על האינטרסים הלאומיים אף בימי המלחמה. <persName>יאיר</persName> גרס שאין עם מתייצב לצד האוייב ללא תמורה. אפשר לסייע לבריטניה

 אך יש להכתיב לה תנאים, והם : הכרה בממשלה זמנית עברית ובצבא עברי על פקודו ודגלו ומסירת השלטון על א"י לעם העברי וע"י כך גם הצלת הגולה מידי משמידיה. הפילוג היה לעובדה. <persName>אליאב</persName> מתייצב ללא כל פקפוק לצדו של<persName> יאיר</persName> (אבי לוחמי חרות ישראל) ונמנה בין מייסדי מחתרת זו ועם מנגנונה הקבוע מיום הווסדה בסתו 1940 ועד התגייסותו לצה"ל ב-1948.

 עם תחילתה של לח"י, מונה למפקד חיפה והצפון. בפיקודו מפוצץ לח"י את משרדי העליה בחיפה כתגובת על הגליית מעפילים.

 ב-1941 הוא מונה לקצין תכנון והדרכה ארצי, ובאותה שנה צורף כחבר למפקדת לח"י. המפקדה האחרונה בראשותו של<persName> יאיר.</persName>

 פעילותו במפקדת לח"י נמשכה עד ל-27.1.1942, עת הוקף החדר ברח' דיזינגוף 30 בתל-אביב ע"י המשטרה הבריטית, אשר בו ישב יחד עם שלושת חבריו. קצין הבולשת <persName>מורטון</persName> ושני סמלים חדרו לחדר בקומה ג' ובלא לדעת את זהות יושביו הרג את <persName>אברהם אמפר וזליג ז"ק</persName> הי"ד ופצע את<persName> משה סבוראי.</persName> ככלותו את מלאכתו, ירה מורטון בדלת הנעולה של בית השימוש,<persName> אליאב </persName> לא היה מאחורי הדלת אלא צנח וירד מן הקומה השלישית לאורך צינור הביוב. הוא לא הצליח להמלט, יריות ניתכו עליו מלמטה, נפצע, הוכה קשות והוסע לבית החולים ביפו. כעבור שבועיים בכ"ה בשבט, הובא לחדר המתים של בית החולים בו הוא שכב,<persName> ומורטון</persName> הראה לו בנימת נצחון את גופתו של <persName>יאיר</persName> , שהוא הרגו שעה קלה לפני כן. מספר חדשים לאחר מכן הובא <persName>אליאב </persName> לפני בית דין צבאי ונדון למאסר עולם.

 לאחר רצח <persName>יאיר</persName> היה ברור לו, כחבר המפקדה האחרונה של<persName> יאיר</persName> , כי התנועה חייבת להעלות מנהיגות קולקטיבית. מנהיגות, אשר תיהנה מאמונו של ציבור לוחמים נרחב. היה על לח"י להנחיל לנוער את תורת מלחמת חרות ישראל ואת העזת המעשה, לקראת סיום מלחמת העולם השניה. מחשבות אלה גבשו אצלו את הדעה כי מן ההכרח להביא את ה"הגנה", האצ"ל והלח''י לדרך פעולה משותפת.

 גמר אומר איפוא, לפרוץ לו דרך החוצה לשם הקמת האחדות הלוחמת. ההזדמנות לא אחרה לבוא, וכעבור שנתיים (ב-24.12.1943) ברח מבית הסוהר המרכזי בירושלים. באחת מהבריחות הדרמטיות ביותר של אנשי לח"י, בה הוא כמעט קיפח את חייו. תמונתו פורסמה ברחובות והוקצב פרס גבוה לתפיסתו.

 למחרת בריחתו מהכלא בא במגע עם מפקדי ה"הגנה" וגולל בפניהם תוכנית לשיתוף פעולה בין שלוש המחתרות לשחרור הארץ. תכנית זו לובנה וגובשה בשיחותיו עם <persName>אליהו גולומב </persName> (ראה כרך ב', עמוד 972)<persName> וישראל</persName> <persName>גלילי </persName> (ראה כרך ז', עמוד 2880). לאחר זמן הובאה התכנית על ידו בפני מרכז לח"י שאישר אותה ובחר <persName>בנתן ילין-מור </persName> (ראה כרך ג', עמוד 1528) לנציגו במשא ומתן. כאשר המו"מ בין ה"הגנה" והלח"י הגיע לשלבי הסיום, הציע נציג לח"י לצרף גם את האצ"ל להסכם, לכך הוקמה המפקדה המאוחדת של תנועת המרי שסימלה את האחדות הלוחמת של שלוש המחתרות.


 עם הקמת תנועת המרי התמנה למפקד החטיבה הלוחמת של לח"י וחבר המרכז. כמו כן כיהן כנציג לח"י כמפקדת תנועת המרי שבראשה עמד<persName> יצחק שדה </persName> (ראה כרך ג', עמוד 1377). במסגרת זו השתתפה החטיבה הלוחמת של לח"י בפיקודו (בכינויו המחתרתי<persName> אביאל</persName> <persName>אבי)</persName> במבצעים הבאים: פיצוץ גשר מסילת הברזל ליד יבנה (23.7.1945); הוצאה להורג של סוכן האינטליג'נט הבריטי,<persName> יוסף דוידסקו</persName> בזכרון יעקב (21.8.1945); התקפה על צומת מסילות הברזל ותחנת הרכבת בלוד (1.11.1945); נסיון חבלה בבתי הזיקוק בחיפה (1.11.1945) ; פיצוץ מרכזי הבולשת הבריטית בירושלים וביפו (27.12.1945); התקפה על בית-הסוהר המרכזי בירושלים (19.1.1946) ; התקפה על מחנה צבא באגרובאנק והחרמת נשק (6.2.1946) ועוד.

 בעצומן של פעולות אלה ב-1946, נתפש ע"י הבריטים בחיפוש הגדול ברמת-גן. אולם, כאשר הובילו אותו לזיהוי בגן העיר, ברח מהשורה, התחבא מתחת לערמת עצים וניצל ממאסר.

 לאחר שהוקמה האחדות הלוחמת וכל כוחות הישוב, המהווים את זרועה המזויינת של האומה, יצאו למלחמה במשעבד הבריטי, ראה את שליחותו כמושלמת. משאת נפשו עתה, היתה להעביר את מלחמת החרות אל מעבר לגבולות הארץ. במגמה זו ירד מצרימה כדי לשמש מפקד לח"י במקום (6.2.1946). כאן ביצע פעולות רכש ותכנון מבצעי ועשה נסיון לפוצץ את המשחתת הבריטית "שוורון" שעסקה בציד מעפילים. חברתו למחתרת ירדה אחריו ונשואיהם נערכו בקהיר. לאחר מכן, בסוף 1946 נסע עם אשתו לפריז כדי לכהן כמפקד מבצעים ראשי באירופה. בין מבצעיו: פיצוץ בנין מועדון המושבות הבריטי בלונדון (7.3.1947) ; הכנסת מוקש לבנין מיניסטריון המושבות הבריטי בלונדון (16.4.1947); פיצוץ חדאר המרכזי בלונדון; משלוח מעטפות נפץ לחברי הממשלה הבריטית (3.6.1947) ועוד.

 כך פתחה לח"י חזית שניה בלונדון, ועמדה להנחית בה מכות מחץ נוספות. אותה שעה הודיע רויטר : "אמצעי בטחון מיוחדים ננקטו לשמירת חיי המלך ערב פתיחת מושב הפרלמנט. הוטלה "האפלה" על תנועותיו של<persName> מונטגומרי.</persName> הוגברו משמרות על בניני הממשלה. ורדיו מוסקבה הודיע : המאורעות האלה מוכיחים, שהסכסוך סביב א"י חרג ממסגרת של סכסוך מקומי והיה להתנגדות בין-לאומית מובהקת".

 לפעולות לח"י באירופה הרים תרומה גדולה בעצה ובסיוע<persName> אלכסנדר אהרונסון </persName> (ראה כרך ז', עמוד 2773).

 אותה שנה אירגן משא ומתן עם השלטונות הצרפתיים והיה חבר משלחת לח"י בשיחות אלה. בראש המשלחת הצרפתית עמד <persName>אנדרה בלומל.</persName> השיחות נסבו על אספקת נשק למחתרת, אימון עולים בצרפת, הקמת בסיסי פעולה מוסווים, תחנת שידור של המחתרת בצרפת וסיוע כספי. תמורת זאת, היתה לח"י מוכנה לסייע בהקמת ארגון מחתרת-מגן נגד הלאומנים הערביים בצפון אפריקה, לסייע לצרפת להחזיר השפעתה למזרח התיכון ולהבטיח השפעה צרפתית בארץ-ישראל העצמאית. המשא ומתן נכשל מאחר

 שלא נמצא מקור מימון גדול ללא אישור הממשלה הצרפתית, וזו לא יכלה לעשות זאת בהסתר.

 פעולתו באירופה נסתיימה בשלהי אותה שנה כאשר נעצר בגבול בלגיה, כשברשותו חלק של מעטפות נפץ לחברי הממשלה הבריטית וחמרי נפץ לשם פצוצה של אותה משחתת בריטית "שוורון" שעגנה בנמל בלגי<persName>. אליאב</persName> נידון לשמונה חדשי מאסר-יחיד ע"י בית דין בלגי (11.9.1947).

 עם פרוץ מלחמת העצמאות חזר לארץ עם משפחתו. נתמנה לסגן מפקד גדוד הקומנדו 89 של <persName>משה דיין</persName> (ראה כרך ד', עמוד 1792), בחטיבתו של <persName>יצחק שדה,</persName> הגדוד היה מורכב מאנשי לח"י, בני ההתישבות העובדת ובחורי מח"ל (מתנדבים מחו"ל).

 במסגרת זו השתתף בשורת המבצעים הבאים : כיבוש בית ג'וברין מידי הלגיון הערבי שנסוג באבידות כבדות לאחר התקפת-נגד עזה. על ידי כך נסתם הגולל על המצרים ב"כיס פלוג'ה" : כיבוש לכיש ודווימה, אשר מסר לידי כוחות ישראל את המפתח למבואות ארץ יהודה המערבית ; כיבוש משטרת עיראק סואידן ופתיחת הדרך לצפון-הנגב.

 כתום מבצע "יואב", ריכזו המצרים את מיטב כוחותיהם בנגב. מגמתם היתה לכבוש את באר שבע ולנתק את הנגב כולו מישראל.

 להדיפתם הוזעק גדוד 89 ששימש אז כעתודה של הפיקוד העליון של צה"ל.

<persName>אליאב </persName> מונה למפקד על הגדוד במבצע מהולל זה. הגדוד הנחית על המצרים מהלומה ניצחת, עשה בו הרג רב והוציא רבים מהטנקים שלו מכלל פעולה.

 הישגיו של מבצע זה היו פירוק חיל העתודה המצרי, חיסול שאיפות המלחמה שלהם והכשרת כיבוש הנגב ואילת.

 במבצע "חורב" כבש הגדוד את ניצנה ומוטט את כל המערך המצרי בנגב.

 אחר-כך שירת<persName> אליאב </persName> כקצין מבצעים של מחוז הגליל, קצין אג"ם ומפקד גדוד בחטיבת גולני, ומפקד בסיס אמונים פקודי.

 נשאר בצבא הקבע עד לשנת 1953 והשתחרר בדרגת סגן-אלוף.

 צאצאיו: <persName>עירית, דניאל, אורנה.</persName>

</p></div>
         <div type="bibliogrphy">
            <listBibl>
<bibl>Volume: #12 ,Page: 4122 ,URL: http://www.tidhar.tourolib.org/tidhar/view/12/4122</bibl><bibl>Volume: #13 ,Page: 4186 ,URL: http://www.tidhar.tourolib.org/tidhar/view/13/4186</bibl>
<bibl>Volume: #13 ,Page: 4187 ,URL: http://www.tidhar.tourolib.org/tidhar/view/13/4187</bibl>
<bibl>Volume: #13 ,Page: 4188 ,URL: http://www.tidhar.tourolib.org/tidhar/view/13/4188</bibl>
<bibl>Volume: #13 ,Page: 4189 ,URL: http://www.tidhar.tourolib.org/tidhar/view/13/4189</bibl>
<bibl>Volume: #13 ,Page: 4190 ,URL: http://www.tidhar.tourolib.org/tidhar/view/13/4190</bibl>
            </listBibl>
         </div>
      </body>
  </text>
</TEI>
