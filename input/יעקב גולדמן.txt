יעקב גולדמן

Volume: #1 ,Page: 109 ,URL: http://www.tidhar.tourolib.org/tidhar/view/1/109


 תוספות: 

 נולד בפלונסק, פלך פלוצק (פולין), כ"ו אייר תרנ"ו (1896), לאביו אברהם (ממשפחת רבנים ולמדנים) ולאמו רחל בת זאב סגל (דודו של נחום סו קולוב) . קיבל חינוך מסורתי בחדרים.

 עלה ארצה עם הוריו בתרס"ז והתישבו בירושלים. למד בישיבת "תורת חיים" בהנהלת הרב יצחק וינוגראד (ר' יצחק מתמיד) מפי ר' אברהם משה קצנלבויגן. חלה בקדחת, ולעצת הד"ר מזיא עבר לביתהחולים היהודי ביפו בהנהלת הד"ר חיים חיסין , ואח"כ למד בבית-המדרש של הרב ברכות שליד הת"ת "שערי תורה" בנוה שלום, שמע שיעורים מפי הרב א.י. קוק והרב זלמן שך הי"ד, היה מבאי ביתו של הרב קוק וזמן-מה אף גר אצלו. בהשפעת הרב קוק הונהג לימוד מלאכה במחצית שעות היום לחלק מתלמידי הת"ת. למד עבודות מתכת במוסד זה, שהתפתח לבית-ספר למלאכה בשם "שערי תורה" בהדרכת בןציון אוירא (לופט) והמהנדס עוזרמן, ואח"כ עבד בבתי-החרושת של ליאון שטיין  ושל ואנגר.

 בראשית תרע"ג הוזמן לנהל את בית-המלאכה "שערי תורה" והעמיד דור של חניכים (ביניהם בעלי המפעלים "לפיד" ו"עשת" ועובדים במפעלי הרכבות ובמפעלים ממשלתיים ופרטיים). החל לייצר בביתהמלאכה קופות-ברזל העומדות בפני אש, ולעצת הסופר אברהם לודויפול , סוכן-הביטוח הראשון בארץ (סוכנה של החברה "הבאזילאית", שהפרישה חצי פרמיה לקה"ק) הציג בל"ג בעומר תרע"ד קופה מתוצרתו במבחן האש בנוכחות דיזנגוף ואחרים מותיקי הישוב, ואחרי שעמדה במבחן החלו קונים אותה. הקונים הראשונים היו: מאיר דיזנגוף, בצלאל יפה , שמחה גולדברג, גמילות-חסד רחובות, ז. ד. ליבונטין , בנק אפ"ק ועוד. באותו הזמן היה מפעילי "המכבי" ואחד מחבריו הראשונים שנלחמו במסירת נפש במיסיון ביפו, ופעיל בחברת "לינת הצדק" ביחד עם יעקב חבס, שלמה גוטפריד, חמדה חבס ובתיה קוק.

 השתתף ביסוד חברת "מגרש גנים" שהתמזגה עם "עיר גנים", שרכשה את הקרקע ליסוד רמת-גן (ביזמת ד"ר י. ל. מטמן-כהן) ושנתים עמד בראש הועד, ובאותו זמן היה החולם-הלוחם מיכאל הלפרין הגזבר של הועד והשיג בעזרת יהודה פרנקל (נדיבי)

 ששימש כפקיד ראשי במזכירות מושל המחוז ביפו, רשיון להנחת פסים ודקובילים מיפו לעיר גנים לשם העברת מים.

 במלחמת-העולם הראשונה עבד בשרות הממשלתי למלחמה בארבה בתפקיד "מאמור אל-ג'יראד" והשתמש בקשריו עם קציני הצבא בנגב להצלת יהודים שנתפסו כמשתמטים ועריקים ("פארר"). בעת הגירוש הכללי מיפו ות"א באביב תרע"ז עבר לרחובות ועבד כמכונאי אצל יהודים וערבים במושבות הדרום ובכפרים, בתיקון המכונות ביקב ראשון לציון ובתיקון כלי-רכב ומכונות לצבא הטורקי והגרמני.

 אחרי הכיבוש הבריטי חזר ליפו, ובאין גוף צבורי שיטול עליו את האחריות להחזקת בית-הספר למלאכה "שערי תורה" פתח וניהל את המוסד על חשבון עצמו וקיימו מהכנסות שכר העבודות (לאחר זמן קרא "המזרחי" את שמו על המוסד).

 ארגן לפי הדרכת נטע הרפז, דוד בלוך-בלומנפלד, יהודה זריז ורחל ינאית את פועלי המתכת לאגודה מקצועית, ייצג אותה כחבר ובא-כחה במועצת פועלי יפו ונבחר בשמם כציר באספת הנבחרים הראשונה ברשימת "אחדות העבודה".

 בתרפ''ד נסע בהמלצת ההנהלה הציונית לסייר את בתי-הספר למלאכה במצרים ועפ"י המלצת מיניסטרהחינוך פהמי ביי נתקבל בכל מקום בכבוד וניתנה לו העזרה לסיוריו, וכשחזר פרסם ב"הארץ" את רשמי מסעו וסיוריו.

 בשנת תר"ץ נשא לאשה את אסתר בת אלישע שוויצר, מקמניץ-פודולסק (אחות הרבנית דבורה אשת הרב משה קלירס, אב"ד וראש ישיבה בטבריה).

 במשך הזמן פיתח את מפועלו לייצור קופות וארונות משורינים, שהעסיק פועלים לעשרות ולפעמים אף למעלה ממאה. ב-1933 העביר את המפעל שנקרא בשם הפירמה מפעלי "מגן" - יעקב גולדמן לבנין מיוחד. יצר ובנה גם חדרי-אוצר משורינים ברוב הבנקים בארץ, וגם אצל הערבים בארץ, וכן ביתר ארצות המזרח התיכון ובמצרים ובפרס. המציא שכלולים רבים וקיבל פטנטים עליהם, ותוצרתו צוינה במדליות זהב בתערוכות תוצרת הארץ בשנות 1932, 1934 ו-1936.


 במלחמת-העולם השנית לבד גם למען המאמץ המלחמתי.

 ב-1945 נסע לאנגליה, יצר קשרי שותפות עם הפירמה הבריטית הגדולה, "צטווד" בשרויסבורי, שתשקיע הון, נסיון ופאטנטים במפעל ארצישראלי זה, שיעבוד בשביל כל המזרח התיכון באפשרויות מורחבות ובהוספת ענפים חדשים, ומאז נקראת הפירמה בשם מגן-צ'טווד בע"מ , ב-1946 נסע שנית לאנגליה לביסוס החברה, וכתוצאה מזה רכשה החברה שטח של 63 דונם באזור התעשיה של פתח תקוה והחלה בהקמת המפעל הגדול המשוכלל.

 פעיל באירגון בעלי התעשיה ונבחר לחבר הועד הפועל של התאחדות בעלי התעשיה בארץ-ישראל. בשנת תש"ד רשם אותו הועד הפועל של ההתאחדות בספר הזהב של הקהק"ל "במלאת 30 שנה ליצרו את קפת הברזל הראשונה מתוצרת הארץ, ל"ג בעומר תרע"ד - תש"ד, כחלוץ בענף-חרושת זה".

 צאצאיו: אלישע, בתיה, טובה .

Volume: #2 ,Page: 749 ,URL: http://www.tidhar.tourolib.org/tidhar/view/2/749


 תוספות: 

 נפטר בתל-אביב, י"ג ניסן תשכ"ה (15.4.65)

 (ראה כרך ב/ עמוד 748)

Volume: #15 ,Page: 4804 ,URL: http://www.tidhar.tourolib.org/tidhar/view/15/4804

 תוספות: 

 נולד ביפו (ישראל) י"ד אדר תרס"ג (13.2.1903).

 לאביו יהודה-אלתר גולדמן  (דור שלישי בארץ), יליד ירושלים. היה מורה בתלמוד-תורה בנוה שלום. ולאמו שושנה ריזל.

 קיבל חינוך מסורתי. סיים בהצטיינות את ביתהספר "אליאנס". עבד בביהח"ר שטיין ביפו 10 שנים וקיבל תעודת שבח.

 בשנת 1926 נשא לאשה את רחל בת ישראל רו בינשטיין  (ראה את הערך שלו בכרך זה, עמ' 5629).

 בשנים 1929-1933 עבד בצבא הבריטי בסרפנד, בתע"ש, כמפקח ראשי .

 ב-1933 היה בין מייסדי ביהח"ר "לפיד" בנסציונה.

 ב-1935 בימי המאורעות, הרסו הערבים את הסניף הנ"ל.

 לאחר מכן הקים בית מלאכה מכאני בגבעת-הרצל ת"א.

 ב-1946 הופצץ ונהרס לחלוטין בית המלאכה.

 ב-1947 הקים שוב בית מלאכה מכאני ברחוב "חומה ומגדל" בת"א, הנושא עד היום את השם "יעקב גולדמן ובנו" והמנוהל כיום ע"י בנו ישראל.

 יחד עם דוד ליבוביץ  (ממציא ה"דווידקה") הרכיבו את התותח הידוע "דווידקה" ועסק בהתאמת כדורים להפעלתו. בבית המלאכה עסקו כל השנים בסתר בתיקון כלי נשק עבור ההגנה בשעות הלילה ובשבתות וכמובן ללא תמורה.

 היה כל השנים חבר ב"הגנה" במחתרת. לאחר קום המדינה: חייל, מס' אישי 601990.

 נפטר בתל-אביב, ז' אדר ב' תרכ"ה (11.3.1965) והובא לקבורה בחולון.

 צאצאיו: ישראל (רעייתו מירה  בת דב גולדוובר וילדיו: מיכל וטליה. היה חבר ב"הגנה". השתתף בשלוש המלחמות. נפצע במלחמת השחרור. ממשיך כיום את המפעל של האב); רבקה, אשת יעקב בש (צורף זהב), כיום פקידה בכירה בחברת הביטוח "מנורה". בתה : אורנה בש).

Volume: #19 ,Page: 5630 ,URL: http://www.tidhar.tourolib.org/tidhar/view/19/5630