<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2297 ,URL: http://www.tidhar.tourolib.org/tidhar/view/5/2297</bibl><bibl>Volume: #5 ,Page: 2298 ,URL: http://www.tidhar.tourolib.org/tidhar/view/5/2298</bibl>
<bibl>Volume: #5 ,Page: 2299 ,URL: http://www.tidhar.tourolib.org/tidhar/view/5/2299</bibl>
<bibl>Volume: #5 ,Page: 2300 ,URL: http://www.tidhar.tourolib.org/tidhar/view/5/2300</bibl>
<bibl>Volume: #5 ,Page: 2301 ,URL: http://www.tidhar.tourolib.org/tidhar/view/5/2301</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב זרובבל</persName>

</head>
         <div><p> נולד בז' שבט תרמ"ו (14.1.1886 לפי הלוח הישן) בפולטאבה שבאוקראינה, בן זקונים לאביו ר' <persName>אפרים</persName> <persName>אהרן ויטקין</persName> (שו"ב, סופר סת"ם ומשרטט כתבות על מצבות, מהמלמדים המעולים שבעיר: מחסידי הרבי <persName>יוחנן טברסקי</persName> מרחמסטריבקה, שקדן בתלמוד ובזוהר) מאשתו השניה<persName> חיה פריידה טויבה</persName> לבית <persName>קריינין</persName> , שקראו לה בקיצור "פרוימאריכע" (אשת אפרים אהרן). בגלל חולשת האב לעת זקנה (בהולד יעקב כבר היה כבן ששים) נרתמה האם לעול הפרנסה והיתה אופה לחם וחלות (חלותיה נתפרסמו לשבח ואף שר הפלך היה מזמין מהן בכל שבוע) ונוסף לכך היתה מארחת בביתה לפי פתקאות מאת ועד הקהלה (מעין "הכנסת אורחים") עוברי-אורח שלינתם ומזונותיהם על חשבון נדיבות הציבור (מחזרים על הפתחים, אוספי כספים להכנסת כלה ולשיקום עיירות שנחרבו בשריפה, מחברים ומגידים, משולחים ממוסדות ומכוללים בא"י ומישיבות וחיילים יהודים בצבא הצארי לסעודות כשרות בשבתות ובחגים), והילד יעקב היה שומע את שיחותיהם וקולט ידיעות על "עולם ומלואו".

 למד תורה מטובי המלמדים ואביו הוסיף לו מנות באגדות התלמוד והזוהר, וחוץ מזה בלע ספרי נוער מהספרות העולמית בתרגום רוסי ומספרות אידית שהיתה פופולרית בימים ההם, ואח"כ גם מהקלאסיקונים רת ספרותית, ואף התחיל לנהל יומן בעברית ולחבר ברוסית ובאידית בספרות יפה, בפובליציסטיקה ובבקו

 ברוסית סיפורים, שירים ליריים ומאמרים וערך ירחון של נערים מתלמדים. הסופר הרוסי <persName>קורולנקו,</persName> שקרא מביכורי כתיבתו יעץ לו לעבור לאידית, וכן עשה, ואף הסופרים<persName> אז"ר וא. ל. לוינסקי </persName> עודדוהו להמשיך בכתיבה.

 משנתיתם בגיל 12 מאביו נאלצה אמו להכניסו ללימוד חנם בתלמוד-תורה הצבורי, שהלימודים הכלליים נלמדו בו ברוסית (בין מוריו היו <persName>אז"ר ומרדכי אזרחי</persName> <persName>קרישבסקי).</persName> משאמרה אמו לשלחו לישיבה הודיע על רצונו ללמוד מלאכה, ואחת ארבע שנות לימוד נגרות וחרטות בביה"ס המקצועי שליד הת"ת הוסמך בתעודת


 גמר רשמית לסגן-אומן ועבד כשכיר אצל נגרים, עד שבגיל 17 החל עובד עם אחיו הבכור בציור שלטים ושרטוט כתבות על מצבות (אחת ממלאכות האב), סמוך לאותו זמן הצטרף לאגודת -פועלי ציון" שנוסדה אז בעיר בראשותו של הגימנזיסט <persName>י. שימשלביץ</persName> (כיום יצ<persName>חק בן-צבי).</persName> בעת הפרעות השתתף בפעילות בהגנה העצמית היהודית, שהצליחה למנוע פרעות בפולטאבה, והצליח להביא בשביל תנועתו 40 אקדחים מגבול גרמניה שבצפון בהעלמה מעיניה הפקוחות של הבולשת הצארית, וכשנפצע סמוך ללבו בתאונת-נשק ב''הגנה" ונרפא, עבר גם כל זה בלי ידיעת הבולשת.

 התמסר לפעילות למען "פועלי ציון", ובהתאם לאופי המחתרתי של ההתארגנות, שחייבה קביעת שמות-מחתרת לחברים הפעילים, הפך הוא, <persName>יעקב ישראל ויטקין</persName> (שאביו קרא לו בשם זה לזכר הרבי מצ'רקאסי, אחיו של הרבי מרחמיסטריבקה), ל"זרובבל", ושם זה היה אח"כ שמו הספרותי והעסקני ובסוף גם שמו הרשמי היחידי. התחיל נואם מטעם המפלגה <persName>באידית</persName> (זה היה אז חידוש מהפכני, כי לפי האופנה דיברו על כל נושא "אינטליגנטי" אך ורק ברוסית), והשתתף בדצמבר 1905 בועידה המחוזית של המפלגה בפולטאבה, בה הופיע דב בורוכוב בראשונה בתור פועל-ציון (ונעשה אח"כ למורה ורבה של התנועה), וזרובבל נבחר לועד המחוזי, ואח"כ בועידת היסוד (פורים תרס"ו) נבחר לועד המרכזי (הצעיר שבחבריו, מיסדי המפלגה) יחד עם <persName>י. בן</persName> <persName>צבי, גולדה לישאנסקי (רחל ינאית)</persName> ואחרים. אח"כ ביקר והתגורר בערים שונות באוקראינה ועזר לבורוכוב בהוצאת עתון בלתי-ליגאלי של המפלגה (ברוסית) ובמזכירות הועד המרכזי. כשהוחרם העתון וחברי המערכת נאסרו ניצל הוא ממאסר מפני שבאותו לילה לא לן בבית אמו, ובמקומו אסרה המשטרה את אחיו הגדול, אף כי ידעה שהוא ציוני ליגאלי, לבל תצא ריקם מהבית.

 לפי הוראה ששלח בורוכוב מהכלא עבר זרובבל עם יתר חברי הועד המרכזי לוילנה, המשיך בתפקידיו הקודמים והניח יסוד לעתונות ולהוצאת ספרים "דער האמער" של המפלגה באידית. כדי להפטר מהשרות בצבא השתמש יחד עם בן-צבי בדרכון של <persName>איצקה</persName> <persName>זאיקה,</persName> וכשנאסר בן-צבי בדרך לועידת גרודנה והדרכון הוחרם, השתמש זרובבל לתעודת זהות בדרכון על שם<persName> כתריאל שוב</persName> (שמו המקורי של <persName>ליאון חזנוביץ</persName> שיצא אז לחו"ל). באותה תקופה הוציאו בוילנה שלושה גליונות עתונם בשם "דער פראלעטארישער געדאנק" (המחשבה הפרוליטארית), ואחרי החרמתו הוציאו שלושה גליונות נוספים בשם "פארווערטס". בינתים ביקר, כיתר חברי המרכז, בערים שונות באיסוף כסף ל"פדיון שבויים", לשחרר את בורוכוב מהכלא בערבות, ואחרי שחרורו היה "יושב בסתר" במינסק ואליו נסעו מפעם לפעם החברים מוילנה לשמוע תורה מפי ה"רבי", "הגאון מפולטאבה". בביקורים בוארשה ובלוח בא זרובבל בקשרים עם גדולי הספרות האידית והחל מפרסם מאמרי בקורת ספרותית בעתון הוארשאי "רומאנצייטונג" בעריכת<persName> מ. קרינסקי.</persName>

 לועידת פועלי ציון ב-1907 בקראקוב (אז תחת שלטון אוסטרי) עבר הלוך ושוב בגניבת הגבול והשתמש בדרכונו של <persName>מרדכי מרחים</persName> , בן 38, והוא עצמו אז בן 21, אלא שגידל לו זקן שחור לשנות את פרצופו המוכר למשטרה מפולטאבה. פעם, נאסר בוילנה עם כל באי המערכת, ואחרי שערת מספר שוחררו. פעם אחרת, כשנאסרו חברי מרכז פועלי ציון בקיוב, ובאותו זמן הגיעו אליו מכתבים מקיוב על "שם מושאל", נאסר גם הוא בלכתו ברחוב בוילנה. חודש ימים הוחזק במעצר בבית המשטרה, וכשנכשל נסיונו לברוח משם בבגדי אשה הועבר לכלא המבוצר לוקישקי והוחזק שם במעצר-חקירה 18 חודש בחדר מיוחד ומסוגר בשני מנעולים. כאסיר פוליטי השתמש ברשותו ליהנות משרותי הספריה המסודרת הגדולה של המוסד, ובתור "בן ישיבה" סמוך על שולחן הקיסר שקד על השתלמותו בספרות מדעית, סוציאלית, פיוטית ובלטריסטית מקורית ומתורגמת ברוסית ובגרמנית. שימש "מוכתר" האסירים, ערך והפיץ בכתב-יד את הירחון "דער תפיסה געדאנק" (הגיגי הכלא) באידית לאסירים על המאורעות והחויות בכלא, תרגם לאידית את ספרו של אבינאריוס "הפילוסופיה בתור הגות על התבל" וכתב מסות ספרותיות, אך כשניסה להבריח את כתביו החוצה נפלו בידי הג'נדרמריה הוילנאית ונשארו אצלה. בינתים נחקר גם על "אשמות" כתריאל שוב, באשר השתמש בדרכון של ההוא, אך הצליח להוכיח שהוא אינו שוב, ובסוף הועמד לדין על אשמת עצמו בלבד, "ניהול התעמולה המפלגתית של פועלי ציון בשם זרובבל" - ושוחרר מחוסר הוכחות מספיקות. חידש את פעולות המרכז בוילנה, הוציא את המאסף "די יוגנדשטימע" (קול הנוער) ועלונים ספרותיים שונים והשתתף בחיים החברתיים והספרותיים, ובסוף עזב את ממלכת הצאר ויצא בגניבת הגבול לגליציה.

 בלבוב ערך את עתון המפלגה "דער יידישער ארבעטער" (הפועל היהודי) וביחד עם בורוכוב שהשתקע בוינה, ערך את העתון "דאס פרייע ווארט" (המלה החפשית) של פוע"צ ברוסיה, שנערך ונדפס בגליציה ונשלח אל מעבר לגבול. הוציא בסטאניסלוב את הקובץ הספרותי "יוגנט" (נעורים), ובהרצאותיו בערי גליציה ובוקובינה רכש נפשות לציונות הסוציאליסטית ולתרבות הלאומית. והנה הוזמן להנהגת המפלגה בארגנטינה ולהשתתפות במערכת העתון שפוע"צ מתכוננים להוציא בארץ-ישראל, והוא בחר בארץ-ישראל, ואחרי הפיצו מניות הוצאת "אחדות" בביקורי הפרידה בערי גליציה הגיע ארצה ב-1910.

 השתתף כסופר וכמזכיר המערכת בעתון "האחדות'' שהחל אז לצאת כירחון ואחרי שלושה גליונות התפתח לשבועון. פרסם בקביעות מאמרים בלי חתימה ובכינויים <persName>י. ישראלי, שמשון, י. ווין, נ. וותיק</persName> ופיליטון סאטית קבוע "רפרופים" בחתימת <persName>סגי נהור</persName> . כמזכיר הועד המרכזי עבר את הארץ לארכה ולרחבה ברגל, ברכיבה ובדיליז'נסים, השתתף בועידות הפועלים בגליל וביהודה, וכחבר משרד העבודה של ברית פוע"צ עשה תע


 מולה והתפלמס עם אנשי הפועל הצעיר להשגת הכרתם של פועלי הארץ בקפ"אי מיסודם של פוע"צ כמכשיר כלכלי לכלל צבור הפועלים.

 ב-1912 ביקר בשליחות המפלגה (כשליח ראשון של א"י העובדת) במרכזי היהודים בארה"ב, באנגליה, בצרפת ובבלגיה ועורר הרבה ענין ואהדה לציונות הסוציאליסטית ולעמלים להגשימה בארץ-ישראל. משחזר ארצה השתתף ביסוד אגודת הספורט "מכבי" ונבחר לועדה הראשון, היה חבר ועד "בית העם" בירושלים, הופיע לעתים קרובות כמרצה לקהל ואף בלהקות חובבים בהצגות על הבמה, והשתתף כחבר בועד הציבורי למלחמה ב"עזרה" הגרמנית בעת מלחמת השפות ב-1914.

 בראשית מלחמת העולם א' היה חבר הועד הצבורי להצלה ולעזרת הישוב וכן חבר הועד למען התעתמנות היהודים כדי שיוכלו להשאר בארץ, והוא עצמו קיבל את תעודת ההתאזרחות, מס' 1 בירושלים. בשל העדרם של <persName>בן צבי ובן גוריון</persName> מן הארץ, בלמדם משפטים באוניברסיטת איסטנבול, היה הוא האחראי לעניני מערכת "האחדות", וכשפרסם בעתון בכתבה מיפו דברים, קשים על משטר הדיכוי האכזרי, שהנהיג שם המושל נגד היהודים והציונות, סגרו השלטונות את העתון והוא הועמד לדין בפני משפט צבאי גרמני-טורקי ונדון לשנת מאסר. עד לאישור גזר-הדין עלידי המצביא ג'מאל פחה שוחרר להתהלך חפשי בארץ המסוגרת, ולפי החלטת הועד המרכזי הסתתר ושינה את צורתו (בגילוח זקנו ושפמו) כדי לצאת מהארץ עד לאחר המלחמה. בינתים הוציא בעריכתו שני קבצים "בין המצרים", וכשלא התיצב לישיבה בכלא נדון שלא בפניו ל-15 שנות עבודת פרך. חדשים מספר הסתתר בתל-אביב אפילו מעיני חבריו, אח"כ עבר בלבוש ערבי ברכיבה, בלווי <persName>צבי</persName> <persName>ניסנוב וצלאל</persName> אנשי "השומר'', דרך ואדי ערה לנקודת "השומר" תל-עדש בתור פועל מיהודה ושמו <persName>יהודה הר</persName> <persName>צנשטיין</persName> . כעבור זמן-מה נאלץ לעבור בחיפה בתור <persName>גדליה ראטנר</persName> והסתתר חדשיים, בדירת המהנדס <persName>דוניה</persName> בביתו של <persName>פבזנר </persName> במושבה הגרמנית. בסוף עבר דרך צור וצידון לבירות, הפליג באנית-המלחמה האמריקנית "טנסי" בדרכון על שם <persName>יוסף יוזפפולסקי</persName> ובסוף 1915 הגיע לניו-יורק.

 כאן נפגש עם ראשי פוע"צ שגורשו או נמלטו מהארץ ומרוסיה (בורוכוב, חאשין, בן צבי, בן גוריון ועוד). נבחר למערכת "אידישער קעמפער" המחודש. השתתף ביזמה ובעריכה בהוצאת המהדורה האידית של הספר "יזכור" לזכר חללי השמירה והעבודה בארץ מחלוצי "העליה השניה" שהשתייכו לפוע"צ ול"השומר". השתתף בתנועה למען כינוס קונגרס יהודי, ערך מסע תעמולה למען המפלגה במרכזי היהודים בארה"ב ובקנדה ופרסם רשימות על מסעיו בעתון "ווארהייט". באותו מסע גילה במילווקי אוהדת צעירה גומרת קוליג', משך והכניס אותה לפעילות במפלגה, והיא נודעה אח"כ בשם <persName>גולדה מאירסון.</persName>

 כשפרצה המהפכה ברוסיה בחורף 1917, נדרשו בורו

 כוב וזרובבל ואחרים מטעם המפלגה לחזור מיד לרוסיה - בהסכמת ממשלת קרנסקי ועל חשבונה - כדי לקומם את המפלגה-האם ברוסיה. אך עד שהגיעו לשטוקהולם פרץ ברוסיה המרד הראשון של הבולשביקים וקרנסקי חזר בו מהסכמתו להכניס את המהגרים הפוליטיים, וזרובבל נשאר תקוע בשבדיה ואח"כ בדניה. עסק ביחד עם אישים מצמרת מפלגתו מטעם משרד הברית של פוע"צ במו"מ עם משלחת פועלי רוסיה אל פועלי העולם ובמגע עם עסקנים סוציאליסטיים מהולנד ומשבדיה בדבר קימום האינטרנציונל. מקופנהאגן כתב בקביעות ב"הזמן" המוסקבאי וב"פעטראגראדער טאגבלאט" שבעריכת<persName> יצחק גרינבוים.</persName>

 אחרי פרוץ מהפכת אוקטובר 1917 נכנס לרוסיה. ובהתקבל בפטרוגראר (אחר כך לנינגראד) המברק על מות בורוכוב בקיוב נסע שמה להספידו באזכרה ביום השבעה, ונשאר לפעילות ציבורית באוקראינה כחבר נשיאות "המועצה הלאומית" היהודית ונאסר תוך ניהול ישיבתה בשעת כניסת הצבא הגרמני לעיר. אחר שחרורו יצא בלי רשיון מעבר למוסקבה לניהול מו"מ בעניני היהודים עם הקומיסאר לעניני המיעוטים. הרצה והטיף במוסקבה ובערים אחרות ברוסיה הגדולה לציונות סוציאליסטית ולארגון מועצות מיוחדות לפועלים יהודים, על אף התנגדות עיקרונית מצד הייבסקציה. חזר לאוקראינה בתקופת הממשל העצמאי בראשות סקורופאדסקי, השתתף בארגון ה"קולטור ליגע" לפיתוח תרבות וחינוך באידית ונדד מעיר לעיר להרצות בעניני א"י. נשאר תקוע במינסק, השתתף שם בעריכת עתון המפלגה, נבחר בראש רשימת פוע"צ לועד הקהלה ונאבק בו עם החברים מראשי ה"בוגד" (מפלגה סוציאליסטית אנטי-ציונית). משנתאפשר לנוע מערבה ביקר בווילנה, גרודנה וביאליסטוק, נשא הרצאות, ניהל ויכוחים פומביים ועסקנות צבורית. בגלל נסיגת הצבא של גרמניה המובסת בשלהי סתיו 1918 נשאר תקוע בביאליסטוק, עד שנתיצב השלטון בפולין המשוחררת ומשלחת מווארשה הזמינתו שמה לפעילות מפלגתית.

 כ-18 שנה היה זרובבל מראשי ההנהגה של פוע"צ בפולין, ומעת הפילוג בתנועת פוע"צ (בועידה החמישית של הברית העולמית, וינה 1920), עמד זרובבל בראש משרד הברית של פוע"צ שמאל. בפולין היה יו"ר הועד המרכזי, עורך העתון "ארבעטער צייטונג", סגן יו"ר ציש"א (אגודת בתי-ספר אידיים), חבר ועד קהלת וארשה וחבר בית-דין הכבוד של אגודת הסופרים היהודים, ביק- פעמים רבות בערים ובעיירות בפולין במס- עי הרצאות על נושאים פוליטיים, ספרותיים וארצישראליים, יצא בשליחויות שונות לישובי היהודים בארצות אירופה ושתי האמריקות, השתתף כנציג פוע"צ בועידות הליגה למען ארץ-ישראל העובדת בברלין (כחבר הנשיאות) ובקארלסבאד.

 בוארשה נשא לאשה את <persName>פרידה לסלבוים</persName> , מורה בבי"ס עירוני לילדי היהודים.

 מפעם לפעם ביקר בארץ, אך רשיון להשתקע לא ניתן לו. כשבא ב-1926 לביקור ביטל השלטון הבריטי אף את


 ויזת הכניסה שלו ואמר להחזירו באניה שבא בה (כפי הנראה נמסר עליו ממקור בלתי-ידוע, שהוא "מסוכן לשלום הצבור"), ואחרי השתדלויות מרובות מצד אישים בישוב הורשה לשהות בארץ עד שלושה חדשים כתייר, "בלא להתערב בענינים המדיניים של תושבי הארץ". ב-1935 קיבל סוף-סוף רשיון אישי מיוחד מטעם מחלקת העליה של הסוכנות היהודית בראשותו של<persName> יצחק גרינ</persName> <persName>בוים</persName> ועלה ארצה עם משפחתו.

 ביזמתו החל להופיע בתל-אביב עתון באידית בשם "נייוועלט" (עולם חדש) ובאמצעים שזרובבל אסף בביקוריו בשתי האמריקות הוקם להדפסת העתון דפוס אידי בשם "ליגה" ונתאפשר לו להופיע בכל שבוע בקביעות, לשרותם של אנשי פוע"צ שמאל יודעי אידית. ב-1937 נתמנה לראש המחלקה להיגיינה מקצועית בועה"פ של ההסתדרות. בסוף 1938 ובאמצע 1939 ביקר בפולין בשליחות ההסתדרות הציונית בפעולה למען השקל. ב-1939 נבחר לקונגרס הציוני מטעם מפלגתו, ובקונגרס נבחר לחבר הנשיאות ואח"כ לחבר הנשיאות בועד הפועל הציוני הגדול והמצומצם, וכן נבחר לועה"פ של ההסתדרות ולאספת הנבחרים של הישוב ("כנסת ישראל" - כחבר הנשיאות). הלך בראש הפגנה נגד "חוק הקרקעות" ונפצע קשה בראשו על-ידי המשטרה הבריטית. במלחמת העולם ב' היה חבר ועד ההצלה הישובי בארץ-ישראל. פרסם מאות מאמרים בעתוני הארץ וחו"ל ("טאג" בניו-יורק, "די פרעסע" בבואינוס איירס, ובכל עתוני התנועה בארצות שונות).

 אחרי מלחמת העולם השתתף בסוף 1945 במועצה הציונית בלונדון ואח"כ בועידת האינטרנציונל המקצועי בפאריס. ביקר בברלין ובפולין במחנות ההשמדה הגדולים ובישובי השרידים והשפיע על שרידי מפלגתו ועל ראשי השלטון במדינה לטובת העליה היהודית לארץ. את רשמי מסעו בפולין שלאחר השואה פרסם בסדרת מאמרים ב"דבר" וב"נייוועלט" ואח"כ בספר "בארג חורבן" (הר החורבן), שיצא במהדורה שניה ע"י חברי פוע"צ במחנות גרמניה. ב-1947 סייר במחנות שארית הפליטה בגרמניה והשתתף בקונגרס שלהם. ב-1948 ייצג את הועה"פ של ההסתדרות במשלחת לוארשה ליום-השנה החמישי למרד הגיטו ואח"כ ביקר והרצה בריכוזים החדשים של שרידי היהודים.

 ב-1948 נבחר להנהלה הציונית ועמד בראש המחלקה לעניני יהודי המזרח התיכון. ב-1949 וב-1950 ביקר ופעל בארה"ב להזמנת המגבית היהודית המאוחדת. ב-1950 ביקר מטעם מחלקתו שבהנה"צ בישובי היהודים בצפון אפריקה, בעדן ובפרס והרצה בהם בעברית על הארץ ועל מדינת ישראל. השתתף בנשיאות הקונגרס הציוני הכ"ב בבאזל, במושב הועה"פ הציוני בציריך, בנשיאות ועידת הקונגרס היהודי העולמי במונטרה ונבחר כחבר ויריליסט בהנהלה. בקונגרס הכ"ג בירושלים היה חבר הנשיאות ונבחר שוב לועה"פ הציוני. מילא תפקידים מרכזיים בועידות האיחוד של פוע"צ שמאל עם "לאחדות העבודה" ושל התמזגות ה"איחוד" עם השומר הצעיר למפלגת הפועלים המאוחדת. השתתף ביסוד "הליגה למען ידידות ארץ-ישראל - ברית המועצות" וערך את המאסף שלה

 ברוסית. פעיל כל השנים באגודת הסופרים האידיים, הממשיכים עדיין במנהגם מהגלות לכתוב בשפת-הדיבור לשעבר של הגולה האשכנזית בארצות הסלאבים הצפוניים, ועומד בראש הדורשים זכויות רשמיות לשפה זו במדינת ישראל. עורך המאספים "ארץ-ישראל שריפטן" ו"אונטערס". חבר ההנהלה של אגודת הסופרים.

 בנובמבר 1951 חזר לעבודה בועה"פ של ההסתדרות כמנהל ארכיון העבודה.

 פרסם באידית מונוגרפיה על בורוכוב, מאסף לתולדות פוע"צ, קובץ למלאות 20 שנה וחוברת למלאות 25 שנה לתנועה זו, חוברת על 30 שנות הויכוחים בין פוע"צ ובין ה"בונד" וה"ייבסקציה", וספר "אין אנהויב" (בראשית), המכיל מאמרים ומסות, פגישות וזכרונות. פרסם מאמרים בעברית ובאידית לשאלת יהודי המזרח ועליתם וקליטתם בארץ, לשאלת א"י והציונות הסוציאליסטית, בעניני ספרות ותיאטרון. תרבות וחינוך.

 צאצאיו: <persName>ברל</persName> (על שם בורוכוב), סרן בצה"ל;<persName> מאיה</persName> <persName>ארם</persName> , מורה וסופרת.

</p>
<p>

 תוספות: 

 נפטר בתל-אביב, כ"ג אייר תשכ"ז (2.6.67) (ראה כרך ה', עמוד 2298)

</p></div>
         <div type="bibliogrphy">
            <listBibl>
<bibl>Volume: #5 ,Page: 2297 ,URL: http://www.tidhar.tourolib.org/tidhar/view/5/2297</bibl><bibl>Volume: #5 ,Page: 2298 ,URL: http://www.tidhar.tourolib.org/tidhar/view/5/2298</bibl>
<bibl>Volume: #5 ,Page: 2299 ,URL: http://www.tidhar.tourolib.org/tidhar/view/5/2299</bibl>
<bibl>Volume: #5 ,Page: 2300 ,URL: http://www.tidhar.tourolib.org/tidhar/view/5/2300</bibl>
<bibl>Volume: #5 ,Page: 2301 ,URL: http://www.tidhar.tourolib.org/tidhar/view/5/2301</bibl>
            <bibl>Volume: #16 ,Page: 5006 ,URL: http://www.tidhar.tourolib.org/tidhar/view/16/5006</bibl></listBibl>
         </div>
      </body>
  </text>
</TEI>
