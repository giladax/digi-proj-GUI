<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 937 ,URL: http://www.tidhar.tourolib.org/tidhar/view/2/937</bibl><bibl>Volume: #2 ,Page: 938 ,URL: http://www.tidhar.tourolib.org/tidhar/view/2/938</bibl>
<bibl>Volume: #2 ,Page: 939 ,URL: http://www.tidhar.tourolib.org/tidhar/view/2/939</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב חורגין</persName>

</head>
         <div><p> נולד י' טבת תרנ"ט, בנוה-שלום, יפו, לאביו ר' שמואל יצחק (ממיסדיו וממוריו הראשונים של המוסד החנוכי הראשון ביפו תלמוד תורה "שערי תורה") ולאמו חסיה - אלטה בת יעקב יהודה איזנברג (ממשפחת אהרן איזנברג מרחובות). עד שנתו ה-12 למד באותו מוסד תורני. מאביו, המורה לתנ"ך, קבל את האהבה הרבה לספר-הספרים, והשפעת התנ"ך ניכרת יפה ברעננות ובטבעיות של סגנונו המקורי.

 בן 12 נכנס לביה"ס לבנים של חברת ה"עזרה" ליהודי גרמניה וסימו בהצטינות ובקבלת סטיפנדיה

 לשם המשכת למוריו בבית-המדרש למורים בירושלים. בשנת תרע"ו, בעצם ימי המלחמה הראשונים, סיים את חוק למוריו בבית-המדרש למורים בירושלים ונתקבל כמורה בבית-הספר לבנות בעיר זו. מחמת ימי-החידום של המלחמה נטרד מעבודת ההוראה ועשה בלבנון ובסוריה כמתורגמן בצבא התורכי. הוא הצליח להגיע ירושלימה סמוך לכיבושה בידי הבריטים וזמן מה לאחר מכן נתמנה פקיד צבאי בקורפוס המדיציני של הצבא הבריטי. לרגל מלאכתו נדד עם יחידתו בכל אזורי הארץ ועד הנגב וגבול מצרים. נדודיו אלה באזורים ערביים, בתוך חבר פקידים מצריים, סוריים, יוניים, ארמניים: וערביים, פתחו לפניו פתחים הרבה להכרת חייהם ולשונם ומנהגיהם של הערבים העירוניים והכפריים ושאר עממי המזרח התיכון, מה ששימש אחר-כך רקע מוצק ובדוק לספוריו מחיי הארץ.

 בשנת תרע"ח נשתחרר מן הצבא, ובשנת תר"פ נשלח כמורה לטבריה. נשא לו לאשה את שושנה בת אהרן סגל (הסוחר והעמקן הידוע בטבריה). כאן.

 בטבריה, התחיל להתפתח כשרונו הספרותי, שבא כבר לידי גילוי משחר ילדותו. הוא התחיל לפרסם שירים וספורים מחיי הארץ ביחד עם רשימות פיוטיותפסיכולוגיות מחיי הילדים בבתי הספר. בשנת תרפ"ט יצא ספרו הראשון "ספורים" בהוצאת "מצפה" בתל-אביב. הספר זכה לבקורת חיובית ביותר על שום הגישה והתפיסה המקורית, שנתגלו בו.

 בשנת תר"ץ הועבר לתל-אביב לשמש בה כמורה. פעילותו הספרותית מתגברת ומתגוונת כאן. במחזורים של מסות הוא מגלה מחשבה מקורית בעניני אמנות וספרות, מחזה וציור, פידגוגיה וציונות, בשאלות אנוש וחיים. בשורה של מאמרים הוא מצביע על הצורך


 בתיקונים בתכנית בית-הספר הכללי ומתוה דרכים לחינוך האזרח הציוני בעתיד. דן בעניני השעה והנצח בישוב ובציונות מתוך גישה על-מפלגתית ולהט של חיבה לכל קניני האומה ולכל הטוב והחיובי בכל הסיעות והמפלגות.

 משנת תרצ"ג עד תרצ"ו הוא עורך את "בוסתנאי לנוער", שבועון לילדים ע"י "בוסתנאי", השבועון של התאחדות האברים בארץ ישראל. הכניס הרבה חידושים בעריכת עתון לילדים, המיוסדים על הכרת נפש הילד בארצנו ותביעותיה וצרכיה. בעת ובעונה אחת שמש ראש ועדת-התרבות הבין-מושבתית שליד התאחדות האכרים וחבר מערכת "הבוקר". במשך זמןמה שימש עורכו הספרותי של "הבוקר".

 בשנת תש"ג נתמנה לעורך ה שבועון לילדים "הבוקר לילדים", הוצאת "הבוקר" היומי. גם כאן הכניס גישות חדשות וחידושים בעריכה, ורבים הם ההולכים בדרכיו. כמו-כן פרסם על דפיו עשרות ספורים ואגדות לילדים, משופעים בדמיון עשיר ובהומור ובעלילות מרתקות. במשך כשנתים ערך את "ספרית ראשונים" ע"י התאחדות בני הישוב באי'י בהנהלת דוד תדהר, שהוציאה 17 חוברות מלאות ענין על ראשוני הישוב; רובן הגדול של החוברות נכתב על ידו, כמו-כן ערך והשתתף בעריכתם של ספרים והוצאות פריודיות.

 השתתף במשך שנות עבודתו הספרותית בכתבי-עת שונים: "הפועל הצעיר", "השלוח", "החיים" (בעריכת פסח גינזבורג ז"ל), "הארץ", "דואר היום" (בעריכת ד"ר ש. פרלמן), "בוסתנאי", "הבוקר", "מאזנים", "גזית", "ביתר" (ירחון, בעריכת פרופ י. קלוזנר) "התקופה" "העולם", "הדואר" (מאמריקה) - ועוד ועוד. עד עתה הופיעו מכתביו הספרים האלה: "ספורים" (הוצאת "מצפה", תל-אביב); "מפנקסו של מורה" (הוצאת "ארץ", ת"א) ; "חומת אגריפס" (הוצאת "שטיבל" ת"א): "הקנאים הצעירים" (2 חלקים); "במבוכה": "ירושלים בלהבות" ; "מות גבויים"; "בין חיתו אדם": "בלב ים" ; "הפדות" ; "אל המלוכה" (2 חלקים); "טירת כסף" (כולם בהוצאת "יזרעאל", ת"א); "בעלי הנאה" ; "בלהט קדם" (על-ידי הועדה להוצאת כתבי יעקב חורגין, בהנהלת דוד תדהר, ת"א). כמו-כן הופיעו ספורים בודדים משלו בחוברות בהוצאות שונות ("ספריה קטנה" ; ספרית "נצר"; "ספרון" ועוד). הרבה מכתביו נתרגמו ללשונות שונות - לאירית, הונגרית. איטלקית, ספרדית, אנגלית וצרפתית.

 במיוחד נתחבבו על הקוראים הצעירים ספוריו ההיסטוריים לנוער, שהם מיוחדים במינם בספרות העברית ברעננות הלשון, בעלילה המרתקת ובחדירה לתקופות הקדומות. רבבות ילדים עברים שאבו מן הספרים האלה גאוה לאומית ושמחת-אמונה בעתיד והלאומי.

</p></div>
         <div type="bibliogrphy">
            <listBibl>
<bibl>Volume: #2 ,Page: 937 ,URL: http://www.tidhar.tourolib.org/tidhar/view/2/937</bibl><bibl>Volume: #2 ,Page: 938 ,URL: http://www.tidhar.tourolib.org/tidhar/view/2/938</bibl>
<bibl>Volume: #2 ,Page: 939 ,URL: http://www.tidhar.tourolib.org/tidhar/view/2/939</bibl>
            </listBibl>
         </div>
      </body>
  </text>
</TEI>
