<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #16 ,Page: 4926 ,URL: http://www.tidhar.tourolib.org/tidhar/view/16/4926</bibl><bibl>Volume: #16 ,Page: 4927 ,URL: http://www.tidhar.tourolib.org/tidhar/view/16/4927</bibl>
<bibl>Volume: #16 ,Page: 4928 ,URL: http://www.tidhar.tourolib.org/tidhar/view/16/4928</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב טהלר</persName>

</head>
         <div><p> נולד בשנת 1905 בטרנוב (בפולין).

 לאביו הלל ולאמו<persName> שושנה. (אביו</persName> היה חסיד ותלמיד חכם מובהק, שהיה הוגה בתורה יום ולילה. גם לאחר חתונתו המשיך למוד בבית המדרש; זאת איפשרה לו אשתו שושנה, אמו של<persName> יעקב </persName> בקבלה על עצמה את עול כלכלת הבית, בניהול


 בית-מסחר. עם הופעתו של <persName>ד"ר הרצל</persName> , נתפס גם אביו של<persName> יעקב </persName> לרעיון הציוני ופעל למענו בהתלהבות חסידית. לרעיון הציוני נשאר נאמן כל ימי חייו. באווירה חסידית וציונית כאחת גדל יעקב, וכאשר מלאו לו 3 שנים, עקרו הוריו את דירתם ועברו מפולין לברלין שבגרמניה.

 ראשית חינוכו בבית-ספר יסודי, אך יום-יום אחרי-הצהרים למד ב"חדר" ואחר מכן ב"תלמוד תורה" לימודי-קודש. כבן 12 הצטרף לתנועת נוער במסגרת "בית העם היהודי" (פולקסהיים), שפיתח עבודה קהילתית מסועפת ברובע היהודי בברלין, עם חנוך והכונה לארץ-ישראל העובדת. בהיותו בן 15 החל בהדרכת נוער, מאז למעשה היא עוסק בשטח זה, במסגרות, צורות ותפקידים שונים עד היום הזה.

 בשנת 1924 הוא בין מיסדי ומארגני תנועת נוער חלוצית מוצהרת, עם זיקה ברורה חד-משמעית לארץ-ישראל העובדת ודרישת ההגשמה העצמית "ברית העולים". עם הקמתה של תנועת נוער זו, נרתם לעבודה מתוכננת ואינטנסיבית: בהנהלת סניף התנועה בברלין, הסניף הגדול ביותר בגרמניה. באותו פרק זמן למד והשתלם בעברית ואף היקנה אותה לנוער שנמצא בהדרכתו. למעשה כבר אז החלו להתעצב האופי והתוית דרכו ויעודו המקצועיים : טפול בילד ובנוער הנזקק. שני האפיקים : החינוכי-סוציאלי והציוני-סוציאלי, שפותחו אז בגרמניה, ושהתמזגו למגמה אחת ואחידה שימשו לו ציוני דרך להתמסרותו לתנועה, לימודיו ולעבודתו המקצועית עד עליתו לארץ.

 לאחר סיום הגימנסיה וקבלת תעודת הבגרות, הוא מסיים את הסמינר למדריכים מטעם עירית ברלין; בית הספר הגבוה לתרבות הגוף למורים אקדמאיים; אוניברסיטאות ברלין ופרנקפורט, אקדמיה פדגוגית ממשלתית בפרנקפורט. את העבודה פדגוגית והחנוכית-סוציאלית עשה במוסד ילדים "אהבה" בברלין; הנהלת קיטנות ומועדוני נוער

 של הקהילה, במוסד של האגודה להגנת ילדי יהודי רוסיה, בית ספר יהודי, הנהלת מעון לנוער (100 צעירים בני 16-25, חלקם מעולם התחתון); ארגון קורסים מקצועיים, פעולות שיקום, טפול חברתי והכוונה קונסטרוקטיבית.

 במרכז "החלוץ" בברלין, במחיצתו של<persName> אנצי</persName> <persName>סירני </persName> ז"ל ושליחי ארץ-ישראל אחרים; טפול בעניני רשיונות עליה לחברים בריכוזי הכשרה השונים.

 בשנת 1931 השתתף בקונגרס הציוני הי"ז, כנציג תנועת הנוער החלוצית בגרמניה.

 בתחילת שנת 1933 עם עלית הנאצים לשלטון ■ שימש יועץ בעניני עליה לארץ-ישראל, במשרד המרכזי ליהודי גרמניה לעזרה ויעוץ ונקיטת צעדים ראשונים להצלת יהודי גרמניה.

 באותה שנה הוזמן על ידי<persName> ד"ר ז. להמן</persName> לכפר הנוער בן-שמן כמורה ומחנך. בכפר הנוער שהה עד שנת 1935 בה עבר לעבוד כמורה וכמחנך במעון העירוני של עירית ת"א. באותה שנה נשא לאשה את <persName>גולדה</persName> בת <persName>אברהם-יהודה</persName> <persName>פיליפסון.</persName> רוב הנערים שנתחנכו במעון היו נערים עזובים ובחלקם אפילו עוברי-חוק. שם נמשך לעבודה חנוכית הנובעת מבעיות שיש להן רקע סוציאלי מובהק. את הרקע מצא בשכונות העוני דאז; למעשה החלה אז ההתהוות של העבודה החנוכית-סוציאלית בקרב ילדי-הרחוב, עבודה שנעשתה במסגרת המחלקה לטיפול סוציאלי של עת"א. בראש העבודה החנוכית-סוציאלית הזאת עמד <persName>דוד אידלסון</persName> שהיה גם מנהל המעון הנ"ל.

 בשנת 1939 שימש כמחנך במועדוני ילדים ומנהל מועדוני נוער; בשנת 1943 עבר לעבוד כקצין מבחן בממשלת המנדט. כעבור שנה הוא חוזר לעירית ת"א ועוסק בהקמת המדור לטפול בנוער והרחבתו על ידי עובדים נוספים. בשנת 1945 הוא עוסק בפירוק כנופיות נוער ומנהיגיהן שהטרידו את העיר, על ידי טיפול אינדיבידואלי, הרחקתם מהעיר וסדורם במוסדות, שהוקמו אז במיוחד למענם, על ידי<persName> דוד אידלסון,</persName> ז"ל, שהיה החלוץ בשטח זה בארץ.

 בשנת 1954 הוא מוזמן על ידי האו"ם למסע השתלמות על חשבון האו"ם והסתכלות במוסדות סוציאליים וחנוכיים למשך 6 חדשים בשווייץ אנגליה ושבדיה. במדינות אלו ניהל שיחות במשרדים ממשלתיים ועירוניים לעניני סעד וחנוך.

 בשנת 1958/59 הוא נכנס לאוניברסיטה בציריך ואת עבודתו המעשית הוא עושה בלשכת הנוער של עירית ציריך, כשהוא ממלא בה את התפקידים הדומים לאלה שהוא מילא בעת"א. הוא משתקע בלימודים עיוניים ובעבודה מעשית.

 שלושים וחמש שנות עבודה חנוכית-סוציאלית


 מאחוריו ולמעלה משלושים שנה בעירית תל-אביב. הוא מילא תפקידים רבים ומגוונים: כמורה, מחנך, מנהל מוסדות שונים, וזה למעלה מ-20 שנה כמפקח. במשך עשרות השנים, מימי נעוריו, הניע אותו היעוד שפיעם בלבו ודחף אותו לעבודה זו עם ילדים מקופחים. הוא השקיע בעבודה זו את שנות חייו הטובות ביותר. חיפש דוקא את הבעיות והקשיים. עבד בתנאים הקשים ביותר אך מצא סיפוק רב כשיכול היה בעזרת צוות עובדים נאמנים ומסורים, לשקם מאות ואלפי בני נוער ולעמוד לימינם בעתות יאוש ומצוקה חומרית ומשבר נפשי קשה. עשה מאמצים בלתי פוסקים במשך כל השנים, דריכות ונכונות מתמדת בכל שעות היום, גם אחרי-הצהרים ובערבים, ללא חשבון הזמן וללא שעות נוספות. נסיעות למקומות מרוחקים, ביקורים אצל הנערים במקומות סידורם במוסדות ובקיבוצים ושהיה שם עד למחרת היום. ניצל את כל שעות הפנאי שלו למען הנערים, במקום להקדישן למשפחתו. מסירות אין-קץ זו נתאפשרה, תודות לאווירה הטובה, לשיתוף המלא והליכוד הפנימי והרמוניה ששררו בקרב העובדים שעבדו במחיצתו, ביחוד בתקופת עבודתם במסגרת המדור לטפול בנוער. הם הצליחו לחדור לשכונות העוני, רכשו את אמונם של הנערים ומשפחותיהם והגיעו לאינטגרציה עם יתר השרותים של המחלקה וגורמים אחרים שפעלו בשכונות העוני, ואכן, ראו פרי מעבודתם: הנערים שהיו בטיפולו והיוו בעיות חינוכיות וסוציאליות קשות, הקימו משפחות ומפרנסים אותן בכבוד. אפשר למצאם בכל שדרות הישוב בהתישבות העובדת כחברי קיבוצים, כפועלים מקצועיים, בעלי מלאכה ועצמאיים, מורים מדריכים, חברי קואופרטיבים לתחבורה, בשרות המשטרה, בתור עובדי מדינה, העיריה וכו'. עם רבים מהם, מקיים הוא קשרים עד היום, ויכול גם להעזר בהם לטובת הנערים שבטפול האגף לעבודה סוציאלית היום.

 תרומתו להכשרתם וקידומם של עובדים סוציאליים רבים אינה מבוטלת. רבים מהם קיבלו את הכשרתם המקצועית המעשית במדורו - במדור לטיפול בנוער שהוא היה מפקחו, הן בתור תלמידי בית הספר לעבודה סוציאלית והן במקום עבודתם הראשון ואחרי הסמכתם כעובדים סוציאליים מוכרים; רכשו נסיון ואחריות בעבודה, הגיעו לעצמאות ביכולת הבצוע. רבים מהם משמשים כיום בתפקידים אחראים בעמדות מפתח בעבודה סוציאלית וחינוכית-סוציאלית, כמפקחי וכמנהלי מוסדות ושרותים ממשלתיים ועירוניים, כקציני מבחן וכו'.

 בניו: מיכאל (נשוי לדניאלה ויילר), קצין תנועה ב"אל-על", רפאל. (יעקב רימון)

</p></div>
         <div type="bibliogrphy">
            <listBibl>
<bibl>Volume: #16 ,Page: 4926 ,URL: http://www.tidhar.tourolib.org/tidhar/view/16/4926</bibl><bibl>Volume: #16 ,Page: 4927 ,URL: http://www.tidhar.tourolib.org/tidhar/view/16/4927</bibl>
<bibl>Volume: #16 ,Page: 4928 ,URL: http://www.tidhar.tourolib.org/tidhar/view/16/4928</bibl>
            </listBibl>
         </div>
      </body>
  </text>
</TEI>
