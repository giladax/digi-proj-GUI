<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2013 ,URL: http://www.tidhar.tourolib.org/tidhar/view/4/2013</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב ישראלית</persName>

</head>
         <div><p> נולד בפתח תקוה, כ"ד טבת תרפ"ח (17.1.1918), לאביו<persName> נחמיה </persName> ולאמו <persName>שושנה</persName> בת <persName>בנימין יהלום</persName> (ראה כרך א', עמוד 258) ונכדת הרב <persName>אריה ליב פרומקין</persName> (ראה כרך ב', עמוד 572).

 עם חיבתו הרבה לטבע ולחקלאות נודע לשבח גם כתלמיד וכחבר ואח"כ כמדריך במכבי הצעיר. בן 10 התחיל לעזור במשק ההורים בפתח-תקוה, בהדרגה לפי יכלתו, ובן 13 חינכו אביו בשימוש בנשק לצרכי הגנה.

 היה מטובי התלמידים בגימנסיה אחד העם במושבה, אך זיקתו לחקלאות הניעתו לעבור אחרי גמר המחלקה הששית לביה"ס החקלאית כדורי. שם התמסר לפעולה למען הקה"ק, להפצת ספרות חקלאית בין התלמידים, למפעלי ביה"ס בכלל וביחוד לסיורים ברגל להכרת הסביבה.

 חפצו היה להתמסר לעבודה במשק הוריו אחרי גמירת לימודיו, כדי לגמול להם על כל מה שעשו למענו. אך כשגמר בגיל 1/2 17 גבר עליו רגש החובה למולדת והתגייס לפלמ"ח והתאמן בגבעת חיים, בית הערבה ומעלה החמשה, ועבד בחקלאות בכוונה לזכור את ההלכה והמעשה שבה לכשיחזור אל משק הוריו.

 ב"שבת השחורה" (29.6.46) נאסר בין יתר חברי פלמ"ח ושהה 6 שבועות במעצר במחנה לטרון. משחזר משם המשיך עם חבריו את הפעילות במחתרת ושינה את

 שמו ל"יענק'לה יזרעאלי". אם כי שנא את הפיקוד והעליה בדרגה ממעל לחבריו, הוכרח לציית למפקדיו, שעמדו על סגולותיו ושלחו אותו לקורס של מפקדי כתות ואח"כ של מפקדי מחלקות, אך גם בדרגתו הקצינית שמר על פשטותו ועל היחס החברי ונתחבב על חניכיו, ומשום כך אף נדרש להמשיך בשרות.

 אחרי הפצרות מרובות, שיעבירוהו לעתודות וישחררוהו מהשרות, נענו רק במקצת לבקשתו ובראשית נובמבר 1947 נתנו לו חופשה ממושכת ללכת הביתה לעזרת הוריו במשק.

 אחרי שבועות אחדים, כשהחליטה עצרת ארגון האומות על חלוקת הארץ והחלה ההתקפה הערבית, עזב את בית ההורים ומבלי שנדרש לכך חזר ל"מעלה החמשה", אל בסיס גדודו, והתיצב לשרות.

 מאז היו ימיו ולילותיו קודש להגנת התחבורה בדרך ירושלים. השתתף בהרבה קרבות נגד כנופיות הערבים, במארבים ובפשיטות לכפריהם, כדי לרתק מכוחותיהם לשמירה, ובפיקודו המוצלח עלה בידו לבצע כהלכה את משימותיו ולחשל את כח-הלחימה של אנשיו, ולא פעם החזירם בשלום אל הבסיס ממקומות מנותקים על-ידי האויב ומהדיפת כוחות עדיפים פי-כמה.

 באחד הקרבות על הר הקסטל נפל ביום י"ד שבט תש"ח (25.1.48) והובא לקבורה בקרית ענבים. 

</p></div>
         <div type="bibliogrphy">
            <listBibl>
<bibl>Volume: #4 ,Page: 2013 ,URL: http://www.tidhar.tourolib.org/tidhar/view/4/2013</bibl>            </listBibl>
         </div>
      </body>
  </text>
</TEI>
