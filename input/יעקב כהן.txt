יעקב כהן

Volume: #3 ,Page: 1520 ,URL: http://www.tidhar.tourolib.org/tidhar/view/3/1520


 תוספות: 

 נולד ביאלה - פאדולסקא ליד בריסק (פולניה) בראשית תרס"א (3.11.1900).

 לאביו אהרן כהן (ת"ח. בעל אמצעים, נכד הרב יעקב קוטלאביץ מבראנסק, ליד ביאליסטוק והרב משה פוזשץ מבריסק) ולאמו אלטע חיה-פרידה  בת יעקב פוזשץ .

 קיבל חינוך מסורתי וכללי בבתי ספר.

 בגיל 14 הצטרף לתנועת "המזרחי", עבר אח"כ לציונים הכלליים "על המשמר", הצטרף לתנועת בית"ר ונבחר לראש הקן שלה.

 שירת 3 שנים בצבא הפולני.

 היה פעיל כעסקן בתנועה הריביזיוניסטית, ונבחר למזכיר התנועה.

 עבר לגור בביאליסטוק והיה פעיל במוסדות הצבוריים בעיר נבחר ליו"ר התנועה הריביזיוניסטית, למפקד הגלילי של בית"ר וכן נבחר למזכיר ארגוני הלוחמים, וכן ציר מועמד לקונגרסים הציונים.

 יסד "די אידענשטאטס פארטיי" ברית החיל, או אנטי היטלר קאמיטעט.

 היה פעיל בחיים הכלכליים ביהדות בביאליסטוק, בתור יו"ר, דער שפייז-קאלאניאלער בראנשע און פארזיצער פון גליינ-הענדלער פאראיין". יסד קופת


 חסכון ליד הארגון. היה ציר ובא-כח של הארגון ליד מניסטיריון של האוצר בווארשה.

 בשנת 1929 נשא לאשה את חוה בת יחיאל ופרומה רוטנברג  (בשנות 1948-49 נרצחה ע"י הגרמנים יחד עם בני המשפחה).

 כשהקומוניסטים כבשו את וורשא עזר לפליטים מגרמניה, נאסר לשלשה חדשים ואח"כ נשלח לקאראלע בפינלאנד. כששוחרר, נאסר שוב ע"י "ענ. קא. ווע. דע". ונשלח לקזאקסטאן. שם ניהל תעמולת חיים יהודית - נאציונאלית ודרש ליסד בתי-ספר לאידיש-עברית. השתדל ליסד שם תנועה ציונית, אף שדבר זה היה בחזקת סכנה.

 בשנת 1946 חזר ללודז בפולניה. ונהיה פעיל בשארית הפלישה של הצבור היהודי לאחר המלחמה. נהיה לעורך "איחוד". עבר לביאליסטוק ושם הוא עבד במרץ להחיות את הצבור היהודי שנשאר. נבחר ליו"ר "איחוד", "קרן קימת לישראל" וסגן יו"ר של "ביאליסטאקער וואיעוודישאן קאמיטעט".

 בעזרת עסקני ביאליסטוק ואוסטרליה הוא עבר לפריז בצרפת ושם הוא פעיל בקהילה ובתנועה הציונית.

 בשנת 1954 התישב בניו-יורק ונתמנה לחבר המערכת של ה"לעקסיקאן פון דער נייער אידישער ליטעראטור און פרעסע". מנהל הכרטיסיה וכותב גם ביוגרפיה.

 פרסם 12 ספרים (רומנים, שירים וכו' באידיש): "דריי יאר און פוילישן מיליטער" (1930); "אין און ארום ציוניזם" (1931); "פון אייגענעם גארטן" (שירים 1949) ; "אויף די וועגן פון אידישן קיום" (1950); "לאבירינטן פון געדאנק" (1951) ; "פאלק, גייסט און לאנד" (1952); "צו אניי לעבן" (1953); "לעבן און טראכטען" (1957); "דער גורל פון אאיד" (רומן, 1960) ; "אונטער די סאוועטישע הימלען" (1961); "די משפחה ערליך" (1964); "אין פלאם פון דאכן" (1965).

 בדפוס: "בין השמשות" (שירים, 1966).

 נואם מוכשר, סופר ועתונאי. מבקר ספרותי.

 כותב קבוע בשבועון "דער אמעריקאנער" השייך ל"טאג -מארגען ז'שורנאל" בניו-יורק וכן בעשרות עתונים אחרים בארצות הברית ומחוצה לה.

 כותב קבוע ב"ביאליסטאקער שטימע" (שירים וסיפורים).

 בקורת רצויה נכתבה על ספריו ביותר ממאה עתונים ע"י סופרים ידועי שם בעתונות העולם.

 מאמרי תשבחות רבים בעשרות עתונים נכתבו בשנת 1960 כשהוא חגג את יום הולדתו הששים. הכל תיארו אותו כעסקן צבורי מעולה וכסופר רב כשרונות.

Volume: #15 ,Page: 4702 ,URL: http://www.tidhar.tourolib.org/tidhar/view/15/4702
