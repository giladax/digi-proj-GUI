<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2018 ,URL: http://www.tidhar.tourolib.org/tidhar/view/4/2018</bibl><bibl>Volume: #4 ,Page: 2019 ,URL: http://www.tidhar.tourolib.org/tidhar/view/4/2019</bibl>
<bibl>Volume: #4 ,Page: 2020 ,URL: http://www.tidhar.tourolib.org/tidhar/view/4/2020</bibl>
<bibl>Volume: #4 ,Page: 2021 ,URL: http://www.tidhar.tourolib.org/tidhar/view/4/2021</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב לנדאו</persName>

</head>
         <div><p> נולד ב<placeName>וינה</placeName> בשבת תרנ"ב (1892) לאביו <persName>משה הירש.</persName>

 קבל חינוך תיכוני ואוניברסיטאי ב<placeName>וינה</placeName>.

 בגיל 12 ראה את הרצל ודמותו נחרתה בלבו. השתתף בייסוד תנועת הנוער "כחול לבן". לאחר מות הרצל דבק הצעיר בנאמנות לציונות המדינית ועמד בכתובים עם יורשו של הרצל <persName>מכס נורדוי. </persName> את מאמרו הראשון פרסם ב"די וולט" על נושא התפקיד של הנוער על סמך חוות דעתו של <persName>נורדוי.</persName> בקונגרס הציוני בפראג הציע הצעות מעשיות על תפקידי הנוער. אך הצעותיו נדחו.

 את עולמו קנה לו ברעיונו להקים סוכנות ידיעות יהודית עצמאית. אך לא רק את הרעיון הגה. הוא העלהו והוא הגשימו. הדבר היה בימי מלחמת העולם הראשונה כשבאופק נראו סכויים ראשונים להגשמת המטרות המדיניות של הציונות והיה צורך להפיץ את הרעיון הציוני ובכלל לספק ידיעות על העם היהודי, חייו, צרותיו, שאיפותיו ממקורות יהודיים עצמאיים.

 ב-6 לפברואר 1917 ייסד בהאג את יס"א (סוכנות טלגרפית יהודית). הוא עורר למען הדבר את התענינותם של כמה מחבריו יהלומנים מאנטורפן. הם השקיעו מהונם בסוכנות שמטרתה הוגדרה כך : להפיץ חדשות שנושאות אופי יהודי.

 המשרד הראשון הוקם בהאג שבהולנד ומשם נתפשטו הסניפים בכל רחבי תבל.

 את המאמרים הראשונים לסוכנות סיפקו <persName>נורדוי</persName> <persName>וזנגביל.</persName> נושאם : מטרות המלחמה של עם ישראל,


 כאשר צ'כוסלובקיה רצתה להקים סוכנות טלגרפית משלה, באו נציגיה להיועץ<persName> ביעקב לנדאו.</persName> לרגל זה נתהדקה ידידותו עם נשיא צ'כוסלובקיה <persName>תומס מאסאריק.</persName> מכתב המלצה מאת הנשיא אל יהודי עשיר אחד בפראג, סתרה גם לתקופה ארוכה את הבעיה הכספית של סוכנות הידיעות. בועידת השלום בוורסייל ייצג <persName>לנדאו</persName> עתון הולנדי

 חשוב, אך נצל את המקום והשעה לקשור קשרים מרובים לטובת סוכנות הידיעות.

 לרגל עבודתו נפגש עם אישים רבים. הוזמן לסעוד על שולחנו של <persName>צ'רצ'יל.</persName> היה עם <persName>פטרסון </persName> בדרום אפריקה. שם גם נפגש עם עו"ד<persName> קאלנבאך </persName> שהיה עוזרו הראשי של <persName>גנדי.</persName> (לאחר מותו השאיר את כל הונו לקק"ל).

 בארה"ב נפגש עם נציגי ברית המועצות <persName>ליטבינוב</persName> <persName>ואוומנסקי</persName> . בשנת 1927 נפגש עם <persName>מוסולני.</persName>

 בשנת 1923 ייסד את סט"א, הסניף הארץ-ישראלי של יט"א. זמן מה אחר כך הקים את "פלשטיין בוליטין" ששינה אחר כך את שמו ל.פלשטיין פוסט".

 בשנת 1940 הקים סוכנות ידיעות כלליות בשם "אונא" - אוברסייז ניוז איג'נסי, שחלק גדול מעובדיה הם לא-יהודים. מטרת הסוכנות הזו להצביע על הצורך בשינוי ערכין לגבי המיעוטים בכל העולם ולהפיץ ידיעות יהודיות בעזרת סוכנות כללית.

 אחר מיסודותיה של יט"א הוא אי-תלותה בגוף פוליטי. היא משמשת מאות עתונים בעולם. לרגל ירידת העתונות היהודית ובאמריקה הופכת מדינת ישראל להיות מרכז לפעולותיה.

 פרסם מאמרים בעתונות וינה, שוייץ, הולנד, דנמרק.

 בשנת 1921 נשא לאשה את <persName>אידה </persName> בת <persName>סמואל</persName> <persName>בינשטוק.</persName> צאצאיו : <persName>פאולה, אלברט.</persName>

</p>
<p>

 תוספות: 

 נולד בזאוויערצ'ה, פולין, תשרי תרס"א (1900), לאביו הרב<persName> פנחס</persName> (בן האדמו"ר מוטל מצ'כאנוב בעל "דורש טוב", בן האדמו"ר <persName>וולף</persName> מסטריקוב בעל "זר זהב", בן הגאון ר'<persName> אברהם</persName> מצ'כאנוב בעל "בית אברהם", "חסד לאברהם", ו"זכותא דאברהם") ולאמו<persName> גיטל מלכה</persName> בת ר' <persName>משה ליב הרצברג</persName> , פרנס קהלת זאוויערצ'ה, שתדלן, מחסידי קוצק, (נספו עם עדת זאוויערצ'ה במשרפות אושווינצ'ים באב תש"ב). למד בחדרים ובישיבת זאוויערצ'ה ובגיל 18 נתמנה לאחד מראשי הישיבה. בגיל 19 החל מפרסם מאמרים, בעברית ("הדרך", ציריך) ובאידית ("דער יוד", וארשה) והשתתף ביסוד "צעירי אמוני ישראל" בפולין (תנועת הנוער של התנועה "שלומי אמוני ישראל", שארגנה את החסידים בפולין לפי תכנית דומה לשל "אגודת ישראל" והצטרפה אח"כ לאגו"י העולמית).

 ב-1920 יצא לפרנקפורט ענ"מ והשתלם בהשכלה כללית, ביחוד בפילוסופיה, פסיכולוגיה ומדעי החברה, ואח"כ שימש מורה בביה"ס הריאלי מיסודו של הרב <persName>שמשון רפאל הירש</persName> ודוצנט בביה"מ הגבוה לתלמוד מיסודו של הרב ד"ר <persName>שלמה ברויאר </persName> והיה פעיל בתנועת הנוער "עזרא" ובהנהגה רעיונית של "צעירי אגודת ישראל" בגרמניה. מ-1923 החל לפרסם בגרמנית מאמרים ומסות על נושאים עיוניים ופובליציסטיים בשבועון "איזראעליט", בירחון המנהיגות של "עזרא" ובכתביעת שונים. התקרב לר'<persName> יעקב רוזנהיים </persName> מנהיגה של אגו''י ועבד במחיצתו, קיבל השפעה רוחנית מהוגה הדעות ד"ר<persName> יצחק ברויאר</persName> ומהפילוסוף <persName>פרנץ רוזנצווייג</persName> ותרגם כמה ממסותיהם לעברית ולאידית. נתן ידו לד"ר <persName>נתן בירנבוים</persName> בארגון תנועת "העולים".

 בתוך "אגודת ישראל" נודע במלחמתו נגד היחס השלילי למפעל היהודי בארץ-ישראל ובעד פעילות בהכשרה, בעליה ובעבודה, שהיהדות הדתית העצמאית לא תעמוד בחזית האיבה לבנין הארץ אלא תפעל למען הקמת גרעין חרדי הנושא בעול ההגשמה בארץ. דעתו נתקבלה וב-1924 הועמד ביחוד עם הד"ר <persName>שלמה ארמן</persName>

 בראש המרכז הארצישראלי של אגו"י ופעל למען הגשמת "הציונות הדתית העצמאית". עשה תעמולה לרעיונו המרכזי הזה כעורך הירחון "מוריה", בחוברת "עמדתנו לגבי ארץ-ישראל" שיצאה ב-1928 בגרמנית ואח"כ הופצה ברבבות טפסים בתרגום אידי בפולין (בהוצאת "מנורה" בוארשה), וכן במאמרים למאות בשאלות הזמן ובמסות ספרותיות שפרסם בעברית ("הדרך", "דגלנו", ו"דרכנו" בוארשה, "יבנה" בלבוב, "הנאמן" בטלז וכו') ובאידית ("יודישע טאגבלאט" בוארשה, "ארבייטער שטימע" בלודז', "היינט" בריגה, "אידישער לעבן" בקובנה ועוד), שכמה מהם תורגמו לאנגלית ולהולנדית. כן פרסם מאמרים פילוסופיים על דת ואמונה בירחון האקדמאים הדתיים "מוריה" שיצא בפולנית בוארשה.

 ב-1933 עלה ארצה והניח את היסוד לתנועת פועלי אגודת ישראל, ובתור חבר זה שנים רבות בועה"פ העולמי של אגו"י ובמרכז העולמי של פועלי אגו"י וכעורך הבטאון "שערים" של תנועה זו פעל בעקביות ובהתמדה

 לביסוס האידיאולוגיה של הפועל הדתי העצמאי ולביסוס מעמדם של פועלים אלה בתהליך העבודה והגשמה של בנין הארץ. אמנם מחוץ למסגרת הרשמית של ההסתדרות הציונית, אך למען אותה מטרה עצמה, תוך עמידה על 'משמר הדת והמסורת. נתקל בהתנגדות מצד חלק של האגודאים הירושלמיים, שמתוך איבה לציונים התנגדו לכל פעילות קונסטרוקטיבית דומה ל"ציונות", וכן בחשדנות מצד אנשי תנועת העבודה החילונית וה"מזרחית", - אך המשיך את דרכו בלי רתיעה. במשך הזמן הכניס את תנועתו לשיתוף בהקמתן ובניהולן של לשכות-עבודה כלליות והשיג הכרח בזכות הקיבוצים האגודאים להתישבות על אדמת הלאום.

 יצא בשליחות התנועה ב-1934 לארצות מערב אירופה וב-1938 לליטא ולטביה. ב-1939 ערך את שבועון התנועה "העתיד". משהופיעה תכנית החלוקה של ועדת-פיל צירף את קולו בעתונות החרדית לדורשי מדינה יהודית עצמאית בחלק של ארץ-ישראל, ולקראת הועידה הארצית של אגו"י ב-1944 דרש בחוברתו "לקראת ההכרעה", שהיהדות החרדית תפנה לכיוון חדש בדרכה בישוב ולהתכונ


 נות למדינה יהודית כפתרון יחידי אפשרי לבעית שארית הפליטה, ולתכניתו נמצא זרם של תומכים בועידה. ב-1946 השתתף במשלחת אגו"י לארה"ב למען א"י תורנית, ובדרכו ביקר במחנות באיטליה ובצרפת ועודר את הנידחים לעליה. ב-1947 עשה בשליחות בשוייץ.

 באפריל 1948 יצא בשליחות התנועה לארה"ב והצליח בהסברותיו על המצב המדיני והצבאי בארץ להשיג את הסכמת ראשי ה"אגודה" שם לשיתוף הסתדרותם בהכנות להקמת המדינה היהודית ובהנהגתה, ומשחזר ביום הרביעי ליסוד המדינה נתמנה למנהל כללי של משרד הסעד בראשות הרב <persName>יצחק מאיר לוין</persName> , שר הסעד ונציג אגו"י בממשלת ישראל.

 אשתו : <persName>דבורה</persName> בת האדמו"ר <persName>נתן דוד רבינוביץ</persName> מפארצ'ב, פולין, מצאצאי "היהודי הקדוש" מפשיסחא, ומצד אמה מצאצאי ה"דברי חיים" מצאנז.

 בנותיו : <persName>לביאה, אפרת.</persName>

</p></div>
         <div type="bibliogrphy">
            <listBibl>
<bibl>Volume: #4 ,Page: 2018 ,URL: http://www.tidhar.tourolib.org/tidhar/view/4/2018</bibl><bibl>Volume: #4 ,Page: 2019 ,URL: http://www.tidhar.tourolib.org/tidhar/view/4/2019</bibl>
<bibl>Volume: #4 ,Page: 2020 ,URL: http://www.tidhar.tourolib.org/tidhar/view/4/2020</bibl>
<bibl>Volume: #4 ,Page: 2021 ,URL: http://www.tidhar.tourolib.org/tidhar/view/4/2021</bibl>
            <bibl>Volume: #5 ,Page: 2176 ,URL: http://www.tidhar.tourolib.org/tidhar/view/5/2176</bibl></listBibl>
         </div>
      </body>
  </text>
</TEI>
