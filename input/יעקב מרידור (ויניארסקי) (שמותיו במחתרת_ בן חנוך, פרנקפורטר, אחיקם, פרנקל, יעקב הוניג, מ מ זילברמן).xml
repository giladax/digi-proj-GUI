<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1932 ,URL: http://www.tidhar.tourolib.org/tidhar/view/4/1932</bibl><bibl>Volume: #4 ,Page: 1933 ,URL: http://www.tidhar.tourolib.org/tidhar/view/4/1933</bibl>
<bibl>Volume: #4 ,Page: 1934 ,URL: http://www.tidhar.tourolib.org/tidhar/view/4/1934</bibl>
<bibl>Volume: #4 ,Page: 1935 ,URL: http://www.tidhar.tourolib.org/tidhar/view/4/1935</bibl>
<bibl>Volume: #4 ,Page: 1936 ,URL: http://www.tidhar.tourolib.org/tidhar/view/4/1936</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב מרידור (ויניארסקי) (שמותיו במחתרת: בן-חנוך, פרנקפורטר, אחיקם, פרנקל, יעקב הוניג, מ. מ. זילברמן).</persName>

</head>
         <div><p> נולד בליפנו, פולין, כ"ח אלול תרע"ג (23.9.1913) לאביו <persName>חנוך ויניארסקי</persName> (בר-אורין, סוחר כלי ברזל מכונות חקלאיות, מעסקני המזרחי: השתתף ב-1921 ביזמה ובארגון אגודה לרכישת קרקע בארץ) ולאמו מרים בת <persName>שמואל שרגא פוזננסקי </persName> (בן-תורה אדוק ואמיד, מחובבי ציון, פעיל לטובת הקרנות ומארח השד"רים הציוניים מהארץ), ואחותו של הרב אליהו פוזננסקי מהעיירה חידיץ'.

 נתחנך ברוח המסורת והלאומיות בחדר מתוקן, בבי"ס עממי של המזרחי ובגימנסיה "מוריה" בוולוצלאבק.

 תחת רושם הטבח בחברון במהומות תרפ"ט הצטרף לתנועת בית"ר. באביב תר"ץ ברח להכשרה בקומנו והתאמן 7 חדשים בעבודה חקלאית לשם עליה לארץ. בעקב גזירות פאספילד, שחסמו את דרך העליה נתפזרה החבורה והוא נענה לשידולי אביו ודודו הרב <persName>פוזננסקי</persName> וחזר ללימודיו בגימנסיה. המשיך לפעול בבית"ר ובעת ביקורו של <persName>ז'בוטינסקי </persName> בעירו היה נושא הדגל של קן בית"ר בקבלת פני האורח. ניסה לארגן קבוצה בת 10 חברים לעלות ארצה ברגל לשם הפגנת זעמו ורצונו האיתן של הנוער העברי לעלות ארצה על אף האיסור הבריטי, אך גדולי העסקנים הציוניים

 והמזרחיים בוארשה הרפו את ידיהם והניאום מביצוע התכנית.

 אחרי גמר לימודיו בגימנסיה עלה לארץ בדצמבר 1932 בראש קבוצת 27 חברים מעפילים ונכנסו לארץ דרך גבול הלבנון. 13 מהחבורה הגיעו בשלום עד חיפה ונספגו בישוב, והוא ועוד 13 נתפסו בדרך

 ממתולה והוחזרו ללבנון. בעזרת בחורים טובים ממתולה הסתתרו שבועים בשטח הלבנון ושוב נכנסו ארצה, ושוב נתפסו ליד ראש פנה בידי שוטרים רוכבים ערבים, והפעם נחלצו בעזרת בקשיש ונשארו בארץ.

 בפתח תקוה התיצב בפלוגת הגיוס של בית"ר ועבד בכבישים ובפרדסים. ב-1933 עבר לתל-אביב ועבד בבית-חרושת למקררים ובערבים השתלם בקורסים טכניים והנדסיים בביה"ס מונטיפיורי. אח"כ עבד בפרדסים ברחובות, ואח"כ בבנין ברמת גן.

 משבאה ארצה חברתו מנוער <persName>צפורה</persName> בת<persName> יוסף</persName> <persName>פרנקל</persName> נשא אותה לאשה והם בנו את הבית הראשון בשכונה שהוקמה בפרדס-גפן ברמת-גן.

 ב-1933 נכנס לשורות ה"הגנה" הלאומית המיוחדת שפרשה ממסגרת ה"הגנה" הכללית משום שמצאה את הקו שלה מתון מדי ושנודעה אח"כ בשם "הארגון הצבאי הלאומי" (אצ"ל). במהומות שהתחילו ב-1936 הגן על כפר אז"ר ואחרי גמרו קורס בן 9 חדשים מטעם אצ"ל בהדרכה ובפיקוד נשלח לפתח-תקוה וניהל את פעולות התגובה נגד הערבים בסביבה. ב-1939 נשלח על-ידי המפקד הראשי <persName>דוד רזיאל</persName> לקורס גבוה לקציני אצ"ל שערך הצבא הפולני אי-שם בפולין. שם ארז משלוחי נשק גדולים עבור האצ"ל בא"י. בין הנשק - מכונות יריה כבדות. חזר ביוני 1939 (יציאה וחזרה, כמובן, בלי ויזה ובלי ידיעת השלטונות הבריטיים) ונתמנה מחדש למפקד אצ"ל לפ''ת והסביבה. כשנאסרו<persName> דוד רזיאל, אברהם שטרן (יאיר), חנוך</persName> <persName>סטרליץ</persName> ועוד מחברי המפקדה, נכנס מרידור לעבוד כפועל במחנה הצבא בסרפנד, כדי לעזור לבריחת רזיאל ממעצרו במחנה. כשהתכנית היתה מוכנת לביצוע פרצה מלחמת-העולם ב'<persName> ופינחס רוטנברג </persName> הצליח במו"מ עם השלטונות הבריטיים להשיג את שחרור


 180 עצורי אצ"ל לשם הפסקת הפעולות נגד הבריטים לאחר פרוץ המלחמה עם הנאצים. המתנגדים נפלגו מהארגון והתלכדו ב"קבוצת שטרן" (על שם מנהיגה אברהם שטרן), שנקראה אח"כ "לוחמי חרות ישראל" (לח"י), ראה כרך שני, עמוד 1014.

<persName>מרידור </persName> נשאר עם<persName> רזיאל</persName> ועבר לשרת כמפקד ת"א והמחוז וקצין המפקדה הראשית של אצ"ל. השתתף עם רזיאל וחבריו בפעולות החבלה בעיראק בעת מרד ראשיד עלי אל-כילאני, שהיה בברית עם הגרמנים, ואחרי נפילת רזיאל נהיה הוא למפקד ראשי של אצ"ל והכין את הכח לקראת פעולות חבלה ומחתרת למקרה פלישה גרמנית לארץ מצד מצרים. בענין זה הוזמן למו"מ עם ראשי השרות החשאי של צרפת החפשית של דה-גול בבירות, ואף נחתם חוזה ביניהם ובין אצ"ל, אך בוטל בלחץ הבריטים שנודע להם הדבר.

 בחורף 1942, כשגדלה סכנת הפלישה הגרמנית לארץ, נערכה פגישה בין ראשי הסוכנות וההגנה ואצ"ל, בה הציע מרידור תכנית לחלוקת עבודה ומשימות בין ההגנה (שמירה על נקודות הישוב) ובין אצ"ל (התקפת הסחה על ישובי הערבים בהרי יהודה ואפרים, לבל יהיו פנויים להתנפל על הישוב, ופעולות קומאנדו ופרטיזאנים נגד הגרמנים). בגלל דרישת ראשי ההגנה להתחסלות אצ"ל והבלעתו בהגנה נפסק המו"מ ואצ"ל התחיל בהכנות לפעולה עצמאית בכוונים הנ"ל.

 כשהחלו מסתננות לארצנו ידיעות על עוצם ההיקף של השמדת היהודים בפולין פנה מרידור בשם אצ"ל בהצעה אל שלטונות הצבא הבריטי - באמצעות אנשיצבור - לתת מאות מתנדבים ליחידת-נקם של צנחנים, שיבצעו בארצות הכיבוש הנאצי באירופה, בשיתוף עם כוחות המחתרת בכל ארץ, פעולות-חבלה אסטרטגית לעזור בהחרבת הכח הגרמני, ותנאו היה שהיחידה תפעל כיחידה עברית בדגל ופיקוד עצמיים ותהא כפופה לפיקוד העליון של בעלות הברית. הבריטים סירבו, וכל הסכמתם היתה רק לקבל את ה"פאטנטים" של אצ"ל לחבלה. אך מתוך ראית הנולד, שיהא בהם צורך לפעולה נגד הבריטים עצמם, לא הסכים מרידור לגלותם לאויב-בעתיד. הנציג הסובייטי הסכים לדון בהצעת אצ"ל, אך הקשר נתגלה לאינטליג'נס הבריטי וזה מנע את המשכת המגע עם "בעל הברית" הרוסי.

 באותן השנים ארגן הכשרה צבאית להלכה ולמעשה לקציני אצ"ל בארץ בעזרת מומחים צבאיים של יתר בעלות הברית (חוץ מהבריטים), והוא עצמו שקד על לימוד יסודי בכל ענפי התורה הצבאית, וגנרל רםדרגה ובעל ותק צבאי נודע לימד אותו במשך שלש שנים כיצד להפוך כוחות מחתרת לצבא סדיר ולנהלו מתוך אמונה שהוא מכין בזה את המפקד העליון של צבא ישראל בעתיד.

 בינתים נתגלו יותר ויותר ממדי השואה באירופה ורשעותו של השלטון הבריטי באבדן "סטרומה" ובחסימת דרך ההצלה להמוני העם המנסים להמלט מההשמדה. אז נטל על עצמו להפעיל ולארגן את תסיסת

 הזעם של פעילים בבריגאדה העברית, מפקדים ב"הגנה" ובאצ"ל ועסקנים בתנועת הצה"ר לשם ביצוע מעשה נועז ללא תקדים. עזר בליכודם בארגון "עם לוחם", מחוץ למסגרות של ההגנה ואצ"ל, ואליו הצטרפו רבים מנוער ההגנה וביניהם מטובי הנוער של נהלל. השלב הראשון בפעולות "עם לוחם" היתה התכנית לתקוף בכח את ארמון הנציב העליון סיר מק-מייכל, הנודע ברשעותו, לקחתו בשבי למקום תת-קרקעי מבוצר, להעמידו לדין על אשמתו באבדן "סטרומה" ומליוני המושמדים ובזה יעוררו רעש גדול בעולם ואנגליה תוכרח לבטל את נעילת שערי הארץ בפני היהודים ואת לחצה על ממשלת טורקיה שתחזור בה מהסכמתה לתת מעבר ליהודים מרומניה ומהונגריה. אולם מפקדת ההגנה נרתעה מהפגעים שמעשה זה עלול לגרום לישוב בארץ וסיכלה את ביצוע התכנית וארגון "עם לוחם" נתפזר. בנובמבר 1943 ניסה מרידור לבצע את הפעולה בכוחות עצמיים, אך השפעה נגדית בתוך הארגון הניאה חלק מהכוחות להפר את המשמעת ושוב סוכלה התכנית ברגע האחרון, והכלא התת-קרקעי שהוכן לנציב העליון הפך למחסן לנשק וציוד.

 אז התפטר מהפיקוד של אצ"ל ומסר אותו <persName>למנחם</persName> <persName>בגין</persName> שסייע בשחרורו מהצבא הפולני (אחרי שהכניס את בגין לניהול הענינים עוד קודם לכן, בתקופת שרותו בצבא הפולני בארץ).

 כשהכריז אצ"ל ב-12.2.44 מלחמה על הבריטים נתמנה מרידור לסגן המפקד והשתתף בתכנון ובביצוע של הפעולות. בתפקידו זה גילה כי יעקב<persName> חילביץ</persName> עוסק בבגידה לטובת הבריטים והוא פרובקטור שגרם למאסרם של עשרות פעילי האצ"ל. אך בגלל דרישת המפקד העליון לשפוט אותו רק בארץ, ורק במשפט הוגן, הספיק חילביץ לברוח לאמריקה בעזרת הבריטים.

 פעולות המחתרת נגד הבריטים גרמו מצבים בלתינוחים בישוב בגלל מעשי דיכוי מצד הבריטים (גזירות עוצר, חיפושים, מאסרים, חוקי חירום), והמוסדות הרשמיים של היהודים תפסו עמדה גלויה וחריפה נגד מה שנקרא אז בשם-הגנאי "טרור" ונגד אותם "חמומימח בלתי-אחראים" "הממיטים אסון על הישוב" (רק בתקופה מאוחרת יותר, כשסוף השלטון הבריטי כבר נראה באופק, נתגלה כי לפעולות המחתרת הלוחמת משני האגפים נתנו יד הרבה אנשים אחראים, מיושבים בדעתם, התופסים עמדות חשובות בצבור). המוסדות גייסו את הצבור למלחמה בטרור.

 נחטפו חברים מן השורה למקומות-סתר ונעשו נסיונות בשידולים להוציא מפיהם ידיעות על מקומות המצאם של המפקדים והמנהיגים. בתוצאת מעשים אלה נתפסו בידי ההגנה ב-1944 בבית-אריזה בפרדס שבסביבת פתח-תקוה תעודות של מרידור, במקום מחבואו, אך הוא עצמו ניצל ובגלל ההצקות למשפחתו הוכרחו לעבור מדירתם שבצפון ת"א למגדיאל ואח"כ לרעננה. בליל 12.2.45 נאסר מרידור בביתו והובל במטוס מיוחד למרכז האינטליג'נס שבקאהיר. שם הוחזק שלשה חד


 שים והבריטים שידלוהו שאצ"ל ישתף פעולה עמהם נגד ה "הגנה" אויבתו, וכשהודיע על סירובו לעזור לזרים נגד כח עברי ניסו לשכנעו, שבמאה אלף חיילים ידכאו כל נסיון לפרוק את העול הבריטי. בינתים מצא דרך להעביר לבגין ידיעות על מזימות הבריטים נגד הכוחות היהודיים להפעילם זה נגד זה במלחמת אחים ואף להכין מבפנים ומבחוץ את הדרך לבריחתו. אך התכנית נתגלתה יומים לפני מועד ביצועה, ואז הוטס ב-17.5.45 למחנה הגולים העבריים שבסודאן.

 שלש שנים היה במעצר בריטי באפריקה, בשמירה מעולה על כל העצורים (כיאות לגבי "טרוריסטים מסוכנים") וביחוד עליו. אך הוא לא השלים עם הישיבה הבטלה ובמשך זמן זה ברח כמה פעמים עם חברים מעטים או מרובים מאנשי אצ"ל ולח"י נתפס והוחזר, עד שבסוף הצליח לא להתפס עוד.

 ב-20.9.45 ברח והצליח להגיע ללב סודאן, ושם נתפס והוחזר.

 ב-29.6.46 הוא יום "השבת השחורה" בארץ, שהנחיתה מהלומה לתנועת המרי והמאבק של ה"הגנה", ברח עם 54 עצורים ואחרי שנתפס עם מקצתם ליד גבול חבש הוחזרו למבצר באסמרה והוחזק בצינוק (זינזנה).

 כשנגמרה חפירת המנהרה לבריחתם במבצר בלדיזרע הועברו אל המחנה של יתר העצורים והמנהרה נתגלתה לבריטים.

 שוב נשלח אל המבצר וברח, ונתפס כשעמד להפליג בספינת-דיג איטלקית כנזיר פרנציסקני עולה-רגל לארץ הקודש.

 ב-14.1.47 ברח עם אחדים מראשי אצ"ל ולח"י והסתתרו זמן-מה עם אותם העצורים שמאז בריחתם בסוף יוני הסתתרו בעיר ולא חזרו ולא הוחזרו אל המעצר. למרות ההשגחה והשמירה המעולה ולמרות הפרסים שהובטחו בעדם הגיעו במרס 1947 בתוך טנק בנזין לאדיס אביבה בירת חבש ועמדו לעשות את ענינם לתסבוכת דיפלומטית בין בריטניה לרוסיה. הבריטים לחצו על ממשלת חבש והבטיחו תיקון הגבול לטובתה מאדמת אריתריאה באזור אוגדן, וזו נענתה לשידולים והסגירתם בגבול אריתריאה בידי הבריטים. בשמירה מעולה שאין דוגמתה הוחזרו לאסמרה ומשם הוטסו ב-20.8.47 אל מחנה גילגיל אשר בקניה "שממנו אי אפשר לברוח" - כפי שהאמינו אז הבריטים ואשר על כן הועברו שמה קודם לכן כל העצורים.

 אולם גם מקניה אפשר היה לברוח. ב-29.3.48, כאשר בארצנו כבר סערה המלחמה עם כנופיות מקומיות וזרות במלוא תקפה, נמלט מרידור עם חברים אחדים ממחנה גילגיל ואחרי שבוע - ב-4 באפריל - הגיעו לפאריס. ואחרי עוד שבוע - ב-13 באפריל - נודע סוף-סוף לבריטים שומרי המחנה, שאותם הטרוריסטים המסוכנים נעלמו באורח פלא. החידה נשארה ללא פתרונים, ואחרי החזרת כל הגולים ב-5 ביולי למדינת ישראל נעצר סגן מפקד המחנה כחשוד בעזרה לבריחה תמורת שוחד. רק בדצמבר 1949, כשפורסם בהוצאת

 "אחיאסף" ספרו של מרידור "ארוכה הדרך לחירות". בו מסופרת כל פרשת הרפתקאותיו במחתרת ובגולה ובבריחות וכו' (נמסר לפרסום גם בתרגומים לאנגלית ולשפות אחרות), נודע לשלטונות הבריטיים שאותו קצין הוא חף מפשע, שכן מצאו לוחמי החרות את הדרך לשחרורם מבלי להכשיל קצין בריטי הגון בעוון בגידה ומקח-שוחד...

 בפאריס קיבל מרידור את הפיקוד על אצ"ל בגולה וארגן בריגאדה מאומנת ומצוידת, שלפי התכנית נועדה לנחות בחוף ארצנו ביום 15 במאי 1948, אם אמנם יתנהלו הענינים לפי לוח הזמנים בשטח הבינלאומי (קץ המנדט הבריטי) ומנהיגי הישוב והסוכנות יקימו ממשלה זמנית למדינה עברית עצמאית: אך למעשה לא היה אפשר לגמור את הציוד וההכנות עד אמצע יולי.

 ביום הראשון לעצמאות מדינת ישראל ופלישת הצבאות הסדירים של מדינות ערב הגיע מרידור ארצה להתיעצות עם מנחם בגין, המפקד הראשי של אצ"ל בארץ. לדרישת בגין נשאר בארץ לפקד על גדודי אצ"ל ולארגן את כניסתם לצבא המדינה. אולם השעה היתה דוחקת מאד. המצב בחזיתות דרש באופן דחוף תוספת של כוחות אדם וציוד. לא היתה שהות להעביר את אנשי אצ"ל דרך תהליך הגיוס והקלט והיה צורך "להשאיל" פלוגות שלמות לחטיבות שונות של ה"הגנה", שהפכה בינתים לצבא גלוי ורשמי של המדינה בכינוי "צבא ההגנה לישראל", ולשלחן לגזרות קשות ומסוכנות בחזיתות. הדבר נעשה מתוך קשרי הבנה הדדית בין מטה הצבא ובין מפקדת אצ"ל, אף במקרים שהעברת כוחות אצ"ל למקומות אחרים סיכנה את עמדת אנשי אצ"ל במקומות שהיו קשורים בפעולות שבהם מקודם. תוך המגע עם מפקדי צבא ההגנה נזדמן לו במקרים מסוימים להשתתף בהתיעצויות עמהם ולחוות דעה בבעיות טקטיות ואסטרטגיות.

 בגלל המצב הקשה בחזיתות ובציוד ובזיון של צבא ההגנה ראתה הנהגת אצ"ל הכרח להחיש את בוא האניה "אלטלנה", שהביא את הציוד והנשק והתחמושת, שחסרונם היה מורגש מאד, וגם תגבורת בכח אדם.

 המו"מ בין נציגי הצבא ומשרד הבטחון ובין ראשי אצ"ל בדבר קבלת הנשק והציוד התנהל בצורה נורמלית. מפקד האצ"ל סירב לשוחח על תמורה כספית מקופת המדינה בעד הציוד, באשר הוא רכוש העם. גם בדבר פריקת המטען וקבלתו כאילו הושג הסכם. אך בעת שהאניה הגיעה נשארו עוד כמה שאלות בלתי-מבוררות. וכך הצליח מעשה שטן, בנסיבות שבירורן הוטל על משפט ההיסטוריה, להפוך את קבלתה של עזרת אחים למלחמת-אחים, שבתוצאתה נהרגו 17 איש של אצ"ל ו-2 מאנשי צבא ההגנה בחופי כפרויתקין ותל-אביב והאניה ו-70% של הציוד נחרבו, ומרידור, שחתם על הסכם "כניעה" עם מפקד החטיבה של צבא ההגנה, שלפיו יימסר כל הנשק וישוחררו כל האנשים שבאו מתוך רצון טוב ונכונות להקרבה לעזרת המולדת, נאסר מיד אחרי מילוי תנאי ההסכם


 מצדו. ישב 10 ימים במעצר במחנה צבאי והועבר לשבת עם ארבעת חבריו (<persName>אליהו לנקין, הלל קוק,</persName> <persName>בצלאל עמיצור ומשה חסון)</persName> בכלא של משטרת ביתשאן, ומתוך העתונות נודע להם, שהם זממו לחולל מרד מזוין נגד רבונות ממשלתה של מדינת ישראל.

 מרידוד דרש שיועמד למשפט בפומבי והוא מוכן לקבל עליו את האחריות בעד ענין "אלטלנה", וכשלא נענה איים בשביתת רעב. אח"כ הוצעו לו תנאים לשחרורו. והוא סירב לקבלם ועמד על דרישתו לעמוד למשפט, ובסוף - אחרי שני חדשי מעצר ללא נימוקים - שוחררו הוא וחבריו בלי נימוקים ובלי משפט.

 בינתים הפך אצ"ל מתנועה צבאית למדינית בשם "תנועת החרות" ובמועצתה הארצית הראשונה נבחר לחבר הועד הפועל ולמנהל התנועה. משנתארגנה תנועת החרות מחדש וכללה בתוכה אף את תנועת הצה"ר לשעבר, נבחר בועידת היסוד לסגן יו"ר התנועה.

 בבחירות לכנסת הראשונה הועמד ברשימת תנועת החרות במקום השלישי - אחרי<persName> מנחם בגין ואורי צבי</persName> <persName>גרינברג </persName> - נבחר לחבר הכנסת ובתוכה לחבר הועדה לעניני חוץ ובטחון.

 צאצאיו: <persName>רחל, דוד</persName> (על שם <persName>דוד רזיאל</persName> . ראה כרך שני, עמוד 976).

</p></div>
         <div type="bibliogrphy">
            <listBibl>
<bibl>Volume: #4 ,Page: 1932 ,URL: http://www.tidhar.tourolib.org/tidhar/view/4/1932</bibl><bibl>Volume: #4 ,Page: 1933 ,URL: http://www.tidhar.tourolib.org/tidhar/view/4/1933</bibl>
<bibl>Volume: #4 ,Page: 1934 ,URL: http://www.tidhar.tourolib.org/tidhar/view/4/1934</bibl>
<bibl>Volume: #4 ,Page: 1935 ,URL: http://www.tidhar.tourolib.org/tidhar/view/4/1935</bibl>
<bibl>Volume: #4 ,Page: 1936 ,URL: http://www.tidhar.tourolib.org/tidhar/view/4/1936</bibl>
            </listBibl>
         </div>
      </body>
  </text>
</TEI>
