<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3124 ,URL: http://www.tidhar.tourolib.org/tidhar/view/8/3124</bibl><bibl>Volume: #8 ,Page: 3125 ,URL: http://www.tidhar.tourolib.org/tidhar/view/8/3125</bibl>
<bibl>Volume: #8 ,Page: 3126 ,URL: http://www.tidhar.tourolib.org/tidhar/view/8/3126</bibl>
<bibl>Volume: #8 ,Page: 3127 ,URL: http://www.tidhar.tourolib.org/tidhar/view/8/3127</bibl>
<bibl>Volume: #8 ,Page: 3128 ,URL: http://www.tidhar.tourolib.org/tidhar/view/8/3128</bibl>
<bibl>Volume: #8 ,Page: 3129 ,URL: http://www.tidhar.tourolib.org/tidhar/view/8/3129</bibl>
<bibl>Volume: #8 ,Page: 3130 ,URL: http://www.tidhar.tourolib.org/tidhar/view/8/3130</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב צדקוני (רעכטמאן)</persName>

</head>
         <div><p> נולד י"ד אדר א' תרס"ב (21.2.1902) בסוחצוב, מחוז ורשה, פולין.

 לאביו ר'<persName> אברהם רעכטמאן </persName> (סוחר) ולאמו<persName> איטה </persName> בת <persName>ישראל פונקלשטין.</persName>

 קבל חינוך בחדר, בי"ס "תרבות" בסוחצוב, גימנסיה בפלוצק ומכון לכלכלה ומסחר בורשה.

 חניך תנועות נוער ציוניות בחו"ל ולבסוף חבר "צעירי ציון" וראש קבוצת עליה ב"החלוץ" בורשה. שם החל את עבודתו בפקידות בשנת 1920 ב"דזונט".

 ב-1923 ערך והוציא מאסף ספרותי בפולנית "מלודה שטוקה" - (אמנות צעירה).

 ב-1921 אושר לעלות לארץ, אולם בגלל מאורעות מאי של אותה שנה עוכבה העליה. ב-1923 הבריח את גבול פולין-רומניה ושהה בצרנוביץ באופן בלתי ליגלי כמחצית השנה. היה פעיל בארגון שכלל כ-500 העולים ה"בלתי חוקיים" ושהתרכזו אז בעיר זו ונבחר לועד הפעולה לעליתם המהירה לארץ.

 בסוף העליה השלישית, ב-1924, הגיע לארץ לפי תעודת פליט מאוקראינה.

 למחרת רדתו מן האניה החל לעבוד בטבק <persName>במנחמיה</persName> שבגליל התחתון בשכר של 6 גרוש מצריים ליום. כאן התקרב למשפחת <persName>צ'יז'יק</persName> ומפי <persName>אפרים </persName> קיבל - יחד עם קבוצת צעירים עולים חדשים - הדרכה ראשונה בשימוש בנשק שהביאו אתם מחו"ל ונרשם כחבר בהגנה.

 עבד במושבות הגליל, יבנאל ובית-גן בחקלאות ובכביש.

 גר כשנתיים <persName>ברמת-גן </persName> (1925-1927) ועבד בה ובנקודות הסמוכות לה בפרדס, בחקלאות, כביש ובנין. נבחר לחבר ועד הפועלים בתפקיד ריכוז עניני התרבות. היה בין מיסדי הספריה הצבורית של המושבה.

 ב-1925 עם קום ה"יידישער וויסנשאפטליכער אינסטיטוט" - ייוו"א - בוילנה הצטרף אליו כאספן ופעיל במכון מדעי זה בכל שנות קיומו מקודם בוילנה ועתה בניו-יורק. מעביר מהארץ חומר ומשתתף בפרסומי החברה. ב-1946 מונה בא-כח המכון לישראל.

 עם הופעת "דבר" (1925) החל לשגר לעתון כתבות על הנעשה ברמת-גן וסביבותיה. במשך הזמן עבר מן העבודה הגופנית לעתונאות. עד 1934 שימש כתב נודד קבוע של "דבר" ופרסם בו מאות רבות של רשימות בעיקר מנקודות דרום-יהודה והשרון.

<persName>ג. קרסל </persName> במאמרו "דברה של תקופה" במאסף במלאת 25 שנים ל"דבר" כותב--- "כתבים נודדים" בכל פינות הארץ שוטטו סיירו והביאו פרי רשמיהם וידיעותיהם בצורת סיכומים קצרים, בדרך שנצטרפה לו, לקורא, תמונה מהנעשה בכל פינה בארץ, בה רוחשים חיי עבודה ויצירה. כתבים נודדים כאלה היו <persName>י. צדקוני</persName> <persName>וי. יודילביץ".</persName>

 לאחר פטירתו של<persName> ביאליק </persName> "פירסם עבודה ביבליוגרפית גדולה ב"דבר", על "ביאליק בדבר" שהראתה מה מקום רב חפר המשורר בעתון פועלי א"י, מאז גליונותיו הראשונים עד פטירתו.


 ב-1928 עבר לגור בתל-אביב וישב בה 22 שנה. עם העברת משרדי הממשלה ירושלימה ב-1950 התיישב - כפקיד ממשלתי - בבירה ויושב בה עד היום.

 בתקופות 1925-1931 הרבה לשוטט. עבר את הארץ לארכה ולרחבה ברגל. ביקר גם בסוריה ובלבנון ועד ראש החרמון הגיע. היה פעמים אחדות בארצות אירופה. השתתף בקונגרס הראשון של א"י העובדת בברלין ב1930.

 ב-1931 נשא לאשה את <persName>סימה</persName> בת<persName> דב וחוה גינגיס</persName> (מעולי בסרביה שעלו לארץ ב-1921).

 ב-1933 יסד יחד עם <persName>א. אהרוני</persName> וד"ר<persName> ש. איזנשטדט</persName> את "ארכיון ומוזיאון של תנועת העבודה" שהועד הפועל של ההסתדרות קבלו א"כ תחת חסותו.

 בשנים 1934-1942 עבד כמזכיר האיגוד למען תוצרת הארץ (המחלקה החקלאית) ולחם נגד התוצרת הזרה הערבית והגרמנית מהארץ ומן הארצות הערביות השכנות. באין הוכחות משפטיות נגדו על פעולות בלתי חוקיות שהיו קשורות במבצע זה נידון ע"י מושל מחוז לוד לתקופה ממושכת של מאסר-בית.

 עם העליה לחניתה ב-1929 ונפילת 2 מכובשיה, התעורר יחידי להצניח את זכרם ויסד את הספריה ע"ש קדושי חניתה. ב-1940 עם התארגנות הבריגדה נרתם לפעילות בועד הארצי למען החייל ועשה למען איסוף ושליחת חבילות שי לחיילינו במתנותיהם בארץ ובחו"ל.

 עוסק בהתמדה ובמסירות בליקוט ואיסוף דברי דפוס שונים: עתונים, חוברות, קבצים וספרים ומוסרם במתנה לעשרות ספריות צבוריות מוסדות תרבות, ארכיונים ומוזיאונים וכו' בארץ ובחו"ל.

 בעצם הימים הטרופים של מסע צלב הקרס, בתקופת "אל עלמיין" ב-1942 נחלץ יחד עם<persName> א. אהרוני, ש. ארנסט,</persName> ד"ר <persName>יו"ט לוינסקי </persName> ופרופ'<persName> נ. סלושץ </persName> להניח את היסוד לחברה לפולקלור יהודי "ידע-עם". נבחר במשך כל השנים למוסדות המנהלים של המוסד. משתתף בקביעות בבטאון החברה ומפרסם בו חומר פולקלורי שונה. בשנים 1945-1948 שימש בתפקיד מזכיר כללי של "ידעעם". ארגן את הכינוס הארצי הראשון של הפולקלוריסטים בישראל שהתקיים בטבריה בשנת 1948.

 במשך כל שנות שבתו בארץ עוסק הוא בשני תחביבים עיקריים הקשורים בפולקלור הישראלי: א) אוסף <persName>שירי-עם</persName> של מחברים אלמונים החל מתקופת העליה השניה ששרו אותם בשעתו. ב) אוסף ורישום ביבליוגרפי של<persName> העתונות ההיתולית</persName> לכל צורותיה הגרפיות מאז הופעתה בארץ בדפוס בשנות תרס"ט - לפני כ50 שנה, עד עתה. אוספו זה נחשב במושלם ביותר בעולם. חלק מזער מעבודותיו הפולקלוריות בכלל ומן האוספים הללו פורסמו ב"רשומות", "ידע-עם", "סיכות", "די גאלדערנע קייט", "ייוו"א בלעטער", "יידישע שפראך", "יידישער פאלקלאר" ועוד.

 בנותיו:<persName> דליה, נורית.</persName>

</p></div>
         <div type="bibliogrphy">
            <listBibl>
<bibl>Volume: #8 ,Page: 3124 ,URL: http://www.tidhar.tourolib.org/tidhar/view/8/3124</bibl><bibl>Volume: #8 ,Page: 3125 ,URL: http://www.tidhar.tourolib.org/tidhar/view/8/3125</bibl>
<bibl>Volume: #8 ,Page: 3126 ,URL: http://www.tidhar.tourolib.org/tidhar/view/8/3126</bibl>
<bibl>Volume: #8 ,Page: 3127 ,URL: http://www.tidhar.tourolib.org/tidhar/view/8/3127</bibl>
<bibl>Volume: #8 ,Page: 3128 ,URL: http://www.tidhar.tourolib.org/tidhar/view/8/3128</bibl>
<bibl>Volume: #8 ,Page: 3129 ,URL: http://www.tidhar.tourolib.org/tidhar/view/8/3129</bibl>
<bibl>Volume: #8 ,Page: 3130 ,URL: http://www.tidhar.tourolib.org/tidhar/view/8/3130</bibl>
            </listBibl>
         </div>
      </body>
  </text>
</TEI>
