<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 918 ,URL: http://www.tidhar.tourolib.org/tidhar/view/2/918</bibl><bibl>Volume: #2 ,Page: 919 ,URL: http://www.tidhar.tourolib.org/tidhar/view/2/919</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יעקב רבינוביץ</persName>

</head>
         <div><p> נולד בי"ב כסלו תרל"ו (1875) בעיר וולקוביסק, פלך גרודנה, לאביו הרב אברהם אהרן (שהשתמט מרבנות, מת בדמי ימיו, תלמיד חכם גדול וחיבר פירוש על ירושלמי סדר זרעים, וזקנו, אבי-אביו - ר' מאיר יונה הוציא את ספר "העיטור", "הר-המוריה" עם תקוני טעויות והגהות על הרמב"ם, שימש ראב"ד בבריסק-דליטא במשך שנה וחצי, ורוב ימיו בעירה סויסלוץ, פלך גרודנה) ולאמו חיה הדסה לבית וינוגרדסקי.

 קבל חנוך מסורתי ותורני בחדר ובישיבה בעיר מולדתו, אחרי כן התחיל ללמוד מדעים כלליים, יצא לחו"ל ונתקבל לאוניברסיטה בברן. לפני צאתו לחו"ל שהה שנתים בויטבסק בתור מורה ושם התחיל בפעולתו הציונית.

 בשויץ למד במשך ד' שנים (1904-1900), חי בברן ובג'נבה. בשנים אלו נכנס לספרות. בשנת 1904 יצא לאודיסה, שהיתה בימים ההם מרכזה של חבת ציון.

 בשנת 1907 נבחר לועד חו"צ ועבד בלשכת המודיעין של הועד. ביקר בא"י בשנים תרס"ה ותרס"ח ובשנת 1910 בא לארץ על מנת להשתקע.

 נכנס לספרות בשנת 1901 (אלול תרס"א), ועד מהרה תפס מקום בספרות היפה ובפובליציסטיקה. יצירותיו הראשונות - הספורים "נסיון" ו"חיים" נדפסו ב"הדור" של פרישמן, ספורי ילדים ואגדות ב"עולם קטן". אח"כ התחיל לכתוב גם ב"השלוח". בזמן יותר מאוחר כתב ב"הזמן" ו"הצופה" (הוורשאי). כשבא ארצה השתתף ב"הפועל הצעיר" בכל ימי עריכתו ע"י יוסף אהרנוביץ. מאמריו, שהיו כתובים בסגנון נוח ופופולרי ובצורת שיחות, השפיעו הרבה. לחם לעבודה מעשית בא"י, לעבודה עברית שלמה בכל ענפי העבודה ונגד הציונות המדינית בתקופת ולפסון.

 השתתף בועידות "הפועל הצעיר", לפרקים גם בתור מרצה. גר בקביעות בפתח-תקוה מתר"ע ועד תרפ"ג, מקום שרכש לו קרקע ונטע כרם, אך לא ארכו ימי חקלאותו.


 בקיץ תרע"ב השתתף ביחד עם האגרונום ד"ר אליעזר חניאל (פיקהולץ) ביסוד ביה"ס החקלאי בפתחתקוה והיה חבר הועד המפקח של המוסד ביחד עם ישעיהו שטריט, פרץ פסקל וברוך גולומב.

 בשנת תרפ"ג עבר לתל-אביב.

 מלבד יכלתו הפובליציסטית המרובה, ידו רבה לו בספרות יפה - בספורים, ציורים ואגדות וגם בשירה. על השירים שלו היה חותם בפסיבדונים: <persName>מ. זטורי.</persName>

 קובץ שיריו הופיע בשנת 1927 בשם "סתיו". מספוריו שפרסם ב"השלוח", "העולם", "הדור'', "הפוה"צ", "רביבים", "התקופה", גליונות", "מאזנים", "בוסתנאי" וכו' וכו' ראו אור בספרים היצירות הללו: "קובץ ספורים" בהוצאת "תושיה" (1904), "באין שורש" (1914), "אור זאד" (1922), "נדודי עמשי השומר" שבו מנסה המחבר לתאר את החיים בארץישראל לפני מלחמת העולם הראשונה, "נוה קיץ", בספור זה מתוארים חיי הנוער הציוני ברוסיה אחרי המהפכה הרוסית הראשונה ופרעות אוקטובר 1905. אגב, הספור הזה הוא המגובש והשלם ביותר בין ספוריו, "השגות" - קובץ מאמרים ומסות (1935). בשנת תש"ה הופיע בהוצאת "ניומן" רומן היסטורי מקראי שלו בשם<persName> "במוט עמים", </persName> שבו מתוארת תקופה סתומה, שבתנ"ך מוקדשים לה רק פסוקים מעטים. שורה שלמה של אנשים ונשים מישראל ומעמים קרובים ושכנים קמים ברומן זה נגד עינינו. מאורעותיו ואנשיו משמשים במדה מסוימת ל"מעשה אבות סימן לבנים" מלבד הספרים הנ"ל נתפרסם ספור גדול שלו ב"התקופה" בשם "חיה-לי".

 גם במחזות ניסה את כחו. פרסם ב"העומר" חזיון בשם "בין החרבות" ושני חזיונות ב"הדים".

 כתב גם מעט באידיש. מלבד חוברות תעמולה שונות שעליהן חתם עפ"י רוב בפסיבדונים (ציוני פשוט, ציוני פרוליטרי וכו'), פרסם גם מאמרים ומכתבים בעתון "דער אידישער קעמפער" בניו-יורק.

 בתרפ"ב יסד יחד עם ידידו אשר ברש במה דוחדשית בשם<persName> "הדים"</persName> , שהצטינה במאמרים יפים, רעננים וגם בדברי ספרות נאים. ה"הדים" הופיע במשך שש שנים - שש חוברות בכל שנה.

 עם הופעת העתון היומי של פועלי א"י "דבר" נהיה לאחד ממשתתפיו הקבועים. אחרי שנה וחצי הפסיק את השתתפותו. כתב ב"בוסתנאי", "דואר היום" ואח"כ גם ב"הבקר". הוא מלא תפקיד במשפט ארלוזורוב, וכדרכו נגד הזרם.

 בשנת תרצ"ז חזר להשתתף ב"דבר" ומשתתף בו וב"גליונות" בעריכת יצחק למדן באופן קבוע.

 עד היום הוא מנהל תעמולה עזה בעד ציונות מעשית הקרובה לחבת ציון, מצדד משום כך בחלוקת ארץ-ישראל, מטיף לאחדות ישראל ומתנגד למלחמת מעמדות. בימי ההתנגשויות החריפות בין השמאל והצה"ר פרסם כמה מאמרים מקיפים הקוראים לשלום ולהבנה הדדית, ב"מאזנים" וב"בוסתנאי".

 תרגם ספרים אחדים מצרפתית, מגרמנית ומרוסית. היה פעיל בתנועה הציונית בהיותו בחו"ל והשתתף כציר בקונגרסים הציוניים: החמישי, הששי, השביעי, השמיני והאחד-עשר. השתתף בועידת "ציוני ציון" בוילנה בתרס"ה ובועידות ציונים באודיסה תרס"ו ותרס"ט ובועידות "הפועל הצעיר" בארץ.

 היה פעיל באגודת הסופרים ובמשך כמה שנים חבר בועד האגודה ובועד של "פאן-קלוב". היה במשך שנים מורה בגימנסיה ע"ש "אחד העם" בפתח-תקוה וב"גימנסיה לערב" בתל-אביב. חבר בועד "ברית ראשונים" מיום היוסד הארגון הזה.

</p>
<p>

 תוספות: 

 נספה בתאונה בת"א ע"י מכונית משא שפגעה בו ביום כ"ד אדר ב' תש"ח (4.4.48) (ראה את הערך בעמוד 918, כרך ב')

</p></div>
         <div type="bibliogrphy">
            <listBibl>
<bibl>Volume: #2 ,Page: 918 ,URL: http://www.tidhar.tourolib.org/tidhar/view/2/918</bibl><bibl>Volume: #2 ,Page: 919 ,URL: http://www.tidhar.tourolib.org/tidhar/view/2/919</bibl>
            <bibl>Volume: #3 ,Page: 1535 ,URL: http://www.tidhar.tourolib.org/tidhar/view/3/1535</bibl></listBibl>
         </div>
      </body>
  </text>
</TEI>
