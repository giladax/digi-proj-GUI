<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2639 ,URL: http://www.tidhar.tourolib.org/tidhar/view/6/2639</bibl><bibl>Volume: #6 ,Page: 2640 ,URL: http://www.tidhar.tourolib.org/tidhar/view/6/2640</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק (חקי) ווייט</persName>

</head>
         <div><p> נולד בירושלים, ז' תשרי תרפ"ו (9.1925 25).

 לאביו <persName>זלמן ווייט </persName> (ראה בכרך זה) ולאמו <persName>שרה</persName> בת <persName>יחזקאל שימונוביץ</persName> (ראה בכרך זה).

 השלים את לימודיו בבית הספר "במעלה" בירושלים.

 בשנת 1939 עברה המשפחה לחיפה. בטרם מלאו לו 14 שנה החל את מלחמתו הראשונה בעד המולדת, במערכת הישוב נגד הספר הלבן הבריטי, בהדבקת כרוזים ומודעות, בהפצת ספרות בלתי חוקית נגד הספר הלבן ובהפגנות בחוצות חיפה, ו"זכה" להפצע בראשו בחבטותיהם של שוטרים בריטיים.

 בגיל 16 ירד למחתרת - לאצ"ל.

 בפרוץ המלחמה העולמית השניה הוסיף לעצמו שנתיים לגילו והתנדב בלי ידיעת הוריו לצבא הבריטי לפי צו המוסדות הלאומיים.

 להוריו הסביר: "לא מצאתי ברירה אחרת, אנו הצברים, הננו היחידים שנוכל להלחם בראש מורם נגד החיה הנאצית"...' בדברים אלה שיכנע את הוריו שלא יגלו לשלטונות את גילו האמיתי, והוריו אשרו בפני קצין משרד הגיוס הצבאי הבריטי על הסכמתם להתקבלותו בתור חייל.

 כחייל צעיר לא הסתפק במיסדרים. בתמרונים ובאימונים, אלה ריווה את נפשו בתפילות שבת וחול ובלימודי תורה. הניח תפילין כל יום, ערך תפילות שבת וכ'ו.

 כל עשתונותיו והגיגיו היו מרוכזים בשאיפת נקם באויבי ישראל. האמין אמונת תום ביכולתו של עמנו להשתתף בכיבוש אדמתו הטמאה של האויב.

 כשבאה הידיעה (1944) על הקמת ה"בריגדה היהודית'', לא היה גבול להתלהבותו, ומיד התגייס לבריגדה היהודית.

 בתחילת נובמבר 1944 עזב עם חבריו בגדוד השלישי את אלכסנדריה (מצרים) לאיטליה, ועבר למחלקת "המרגמנות", התמתה במרגמה באיטליה, למד לכוון את המרחק ולקלוע בדיוק אל המטרה.

 במכתב מאיטליה (בסוף אפריל 1945) שכתב להוריו בארץ: "רק חמשים ימי חזית היו לנו, וחבל מאד שניתן לנו' לחטיבה יהודית ועברית, זמן כה קצר להפגש עם האויב, חמשים ימים בלבד, ומה מעליב הדבר שלא ניתן לנו לרדוף אחרי האויב הנסוג ולכבוש את עריו אחרי שבירת "קו-הסניו": - אבל בדבר אחד הנני מתנחם,


 שגילינו את מלוא כוחנו, מילאנו את התפקידים המיגעים והקשים, היו לנו מבחן אש של כבוד, בחורנו גילו יכולת, עמידה וכשרון - התקפה מול חיילי הצבא הפרוסי.

 ביום הכרזת שביתת הנשק באיטליה הוא כותב להוריו. "אל תשמח ישראל אל גיל בעמים" ואין אנו שמחים, הנצחון אינו מורגש במחננו, כשאנו יודעים כי ששה מליונים מאחינו ואחיותינו הושמדו, שליש מעמנו הטוב ביותר הלך ואיננו". מה לנו ולשמחת הגויים ? מה לנו ולשיכורים המסתובבים בסביבתנו, השמחים לגמר המלחמה ? מה לנו ולשמחת גמר המלחמה ? האם גמרנו כאן את תפקידנו באירופה הטמאה ורווית הדם ? לא ולא! מלאנו רק חלק מהשליחות, הרי לא לשם זה בלבד התגייסנו !

 האם הנכם נותנים לצעירים המשתמטים להשתולל בבתי הקפה בתל-אביב, ירושלים וכ"ו ? האם הם כה מטומטמים, ולא יבואו לעזרתנו, למלא את שורותינו ? האם לא יחליפו את הנופלים ? ידענו גם ידענו שאנו נמצאים בדרך ל"שם" - להרוג ולהיהרג, החזית תהיה קשה, וקשה מאד.

 עם הפסקת פעולות המלחמה בחזית האירופית הורחבה המסגרת של חי"ל משהותאמה לעבודת הצלה בגולה. הצטרף לעבודה קדושה זו, ועבר עם חבריו בגרמניה ובאירופה ועשו פעולות חשובות בהצלת הפליטים. בהולנד מצא שבע צעירות מפולניה, שראו בעיניהן בהשמדת הוריהן ובשריפת כל משפחותיהן, וכתב לאמו: שלחי שבע מטפחות ראש חמות לכל אחת מהצעירות לפי הכתבות שהנני נותן לך, וכתבי לכל אחת, כי זוהי מתנת אם ירושלמית לבתה ; רוצה אני כי האומללות תרגשנה שוב כי יש אם יהודיה הדואגת להן; כתבי להן בעברית.

 כשהגיעו הבשורות על סגירת הארץ, ומאבק הישוב העברי עם בריטניה לשם העלאת שרידי השואה, התחנן בפני הוריו - שיחישו את שחרורו; "אני רוצה לשוב הביתה - ולנשום שוב את ריח אדמתנו, לחזור לעבודה, לעצמאות, ולהיות עצמאי בארצנו הקטנטונת...

 עד שנתאשר שחרורו מן הצבא הבריטי, עמל יחד עם חבריו בארגון העליה "הבלתי ליגלית"...

 ביוני 1946 חזר לירושלים. כשקבל הודעה טלגרפית ממיאמי-פלורידה (ארצות הברית) כי נתקבל לאוניברסיטה כתלמיד, "סירב לעזוב את ירושלים שלו", טען יש לנו אוניברסיטה עברית - שלנו, בירושלים, ומקומי בה, ובה אגמור את למודי.

 כשראה, שההגבלות על העליה ונגישות הגייסות האנגלים גברו, ירד שוב למחתרת, לארגון הצבאי הלאומי, ובאותו הזמן היה מרצה בפני חבריו באוניברסיטה (נעשה לתלמידה במחלקה למדעי הרוח). נסה לאחד את הקרע הטראגי בין חבריו במחתרת ובין אנשי ההגנה, וכשהוא מעלה חרס בידו במאמציו אלה, הוא מחליט להצטרף לשורות ההגנה.

 בימי ההכרזה בלייק-סאכסעס, היה פעיל עם חבריו

 בשיירות הליווי המשורינים - כשהוא מזוין, ונלחם בגבורה בהגנת ירושלים שלו - שלנו.

 הוא לא פסק לשאוג: "השכחתם את ירושלים ? הבו לנו כלים. אין ללחום בסכין נגד טנק, ברובה נגד תותח. אל תפקירו את ירושלים"..

 נפל על משמרתו במלחמת השחרור, בהגנת ירושלים, במחנה שנלר בירושלים, כ"ד אייר תש"ח (2.6.1948).

 הוריו קבעו פרס שנתי באוניברסיטה העברית למשך כל שנות חייהם לתלמיד מצטיין במדעי הרוח, לשם הנצחת שמו.

 לזכרו, ב"הוצאת המשפחה" (ירושלים אייר תש"ט) הופיע ספר זכרון בשם "על מות לבן" בעריכת י.א. עבאדי.

 כמו כן, הקימו על שמו בית חולים בשם "מרפא יצחק" בנתניה, על שטח של 7 דונם אדמה, לאשפזת החולים מהשכבות העממיות של האוכלוסיה. בית החולים ידוע כיום לבית חולים משובח לנתוחים. כל קופות החולים בארץ מעבירים לשם את חוליהם, שדרוש להם טפול מיוחד.

</p></div>
         <div type="bibliogrphy">
            <listBibl>
<bibl>Volume: #6 ,Page: 2639 ,URL: http://www.tidhar.tourolib.org/tidhar/view/6/2639</bibl><bibl>Volume: #6 ,Page: 2640 ,URL: http://www.tidhar.tourolib.org/tidhar/view/6/2640</bibl>
            </listBibl>
         </div>
      </body>
  </text>
</TEI>
