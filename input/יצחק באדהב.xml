<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 619 ,URL: http://www.tidhar.tourolib.org/tidhar/view/2/619</bibl><bibl>Volume: #2 ,Page: 620 ,URL: http://www.tidhar.tourolib.org/tidhar/view/2/620</bibl>
<bibl>Volume: #2 ,Page: 621 ,URL: http://www.tidhar.tourolib.org/tidhar/view/2/621</bibl>
<bibl>Volume: #2 ,Page: 622 ,URL: http://www.tidhar.tourolib.org/tidhar/view/2/622</bibl>
<bibl>Volume: #2 ,Page: 623 ,URL: http://www.tidhar.tourolib.org/tidhar/view/2/623</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק באדהב</persName>

</head>
         <div><p> נולד ב<placeName>ירושלים</placeName> ד' כסלו תר"כ למשפחה ספרדית עתיקה (לפי המסורת שבידה משתייכת המשפחה ליוצאי סאראגוסה ועד היום רגילים בני משפחה זו לקרוא את "מגלת סאראגוסה" בשבעה-עשר בשבט, שנה שנה) לאביו<persName> מיכאל </persName> בן <persName>רפאל</persName> שהיה מיוצאי לאריסה ביון העתיקה ועלה להשתקע בארץ-ישראל לפני שנת ת"ר (1840). ר' מיכאל עזב את בנו עוד בהיותו בן ג' שנים ונסע לחו"ל בשליחות כולל ירושלים ובנער טפלה רק אמו. בשנת תרכ"ו פרץ החולי-רע ב<placeName>ירושלים</placeName> וכדי להציל את ילדיה מהנגף, העתיקה האם את מושבה ליפו, אולם גם יפו נוגעה במחלה הזאת ובי"ח חשון תרכ"ז מתה האם ובנה משה. הילד היתום הובא אל בית קרובו, בן אחות אביו, ר' יוסף רפאל עוזיאל.

 את ראשית חנוכו קבל בבית המדרש "דורש ציון". מחנכו היה ר' יוסף רחמים אופלטקה. למד גם אצל ר' שלמה יוסף שעלה משאלוניקי לירושלים. למד גם בישיבת "שבת אחים". מהם קבל את ידיעותיו בתלמוד, טור ושלחן ערוך. כעבור זמן מה חזר אביו משליחותו, ומעתה טפל גם הוא בחנוך בנו. בשנת תרל"ח, בהיותו בן י"ח, מת עליו גם אביו. ר' יוסף רפאל עוזיאל, שטפל בו בזמן העדרו של אביו מהארץ, השיאו לאשה את בת יהודה קואינקה. זמן מה חי בבית חותנו, ואח"כ השתדל <persName>להחיות</persName> את משפחתו ביגיע כפיו. בתרמ"ז נסע בשליחות "בית אל" לטריפולי שבצפון-אפריקה וחזר משליחותו בחורף תרמ"ט. הגה אז את הרעיון לייסוד חברה בשם "שומרי מצוה" ו"מלביש ערומים", שמטרתה לעזור ליתומים וילדים עניים לעסוק בתורה. בהנהלת חברה זו השתתפו עמו עוד כמה רבנים.

 על קורותיו בתקופה זו, כותב ההא עצמו: "בשכבר הימים, בשנת תרנ"ט, נסיתי כחי לקחת סך גדול בהלואה בדרך עסקא, ואביא ספרים מליוורנו, ספרי בעלי בתים, סדורים, משניות, זהרים, ואפתח חנות למכרם. אך ההצלחה פנתה אלי עורף ובעלי חובותי כתרוני ומנוחה הדריכוני. ובשנת התר"ס חליתי מרוב יגוני. בשנה שלאחריה ברחתי מנושי אל אחי אשר במצרים ושם ישבתי כמשלש חדשים". במצרים סבל יסורים שונים ולאחר זמן קצר הוכרח לחזור לעיר מולדתו. באייר תרס''א נתקבל כמורה לתלמוד בישיבתו


 של הרב חיים חזקיהו מדיני בחברון. אולם לרגל מחלתו חזר לירושלים.

 עוד בהיותו צעיר לימים, התחיל לטפל בקנית "ספרים יקרי-ערך... חדשים גם ישנים עדי היו רבים, וגם כתבי-יד חשובים". כשהתחיל את עבודתו ב<placeName>ירושלים</placeName> שלפני שבעים שנה מצא מקום נאה לפעולותיו. ירושלים היתה מפוארת בבתי-מדרש גדולים המלאים ספרים וכתבי-יד עתיקים מכל ענפי ספרות ישראל. מסבות שונות גרמו לאבדנם, והוא ראה חובה לעצמו להציל את אשר בכחו. במצוה זו טפל כל ימיו. הכין רשימות של הספרים, בדק את כתבי היד ורשם על הכריכות וגם במחברותיו את הידיעות החדשות שהתגלו לו מתוכם. חטט בגניזות והציל תעודות עתיקות ומסמכים יקרים. פנה אל המשפחות המיוחסות ושדלן לשלוח לו זכרונותיהן על א"י ותעודות לתולדותיה. את כל הונו הוא מקדיש לרכישת ספרים ומצליח במשך זמן קצר להקים ארכיון עשיר להפליא וספריה ענקית שאין ערוך אליה. תודות לו נמצאים כיום בידינו מסמכים יקרים על ארץ-ישראל וידיעות מעניינות על מצב היהודים במזרח.

 בקי בכל חכמת ישראל עד להפליא וכל הידיעות מקופלות ושמורות בזכרונו. גם עתה, בהיותו קרוב לתשעים, הוא ממשיך ללמוד ולכתוב ואינו דומה כלל לכותב על ניר מחוק. הוא יושב באהלו, ב<placeName>ירושלים</placeName>, בודד, סגור ומוקף ספרים, מבודד מכל העולם ושוקע במחשבה. באהל זה בלה את רוב ימיו וכאן יצר את מפעלי חייו. אחד הסופרים בדורנו כותב עליו: "בקיאותו בעניני ספרות וספרים מפליאה באמת. בהצטרך סופר או חוקר לדעת איזה פרט על מציאות כת"י וכיוצא, אז יזכרו את הרב באדהב ועמלו ופעלו וסבלו, ויבואו אליו לשאב חומר ממנו...

 בודד כנזיר אלהים קדמון יושב לו בישיבתו כל היום מוקף ערמות ספרים וצרורות של חבילות מכ"י... ובהתאמצות בלתי שכיחה מוציא הוא לפרקים לאור דבר מה מהם וכפוף לעבודת הקודש באין הרף, מעיין וכותב מעיין וכותב".

 לשתי עבודות גדולות הוא נתן את כל חילו: "ספר הגיטין" על נוסחאות הגיטין של כל העדות והקהלות שבישראל ובעיקר מארצות המזרח. בו נמצא חומר על שמות הערים והכפרים וסדר כתיבתם בגט; על שמות האנשים והנשים ועל שמות הימים והנהרות, הכל ממקורות שיד זרה אינה ממששת בהם. אין ספק שאם תפורסם עבודה זו בשלמותה תביא תועלת מרובה למדע. - העבודה השניה היא ספרו "שם הגדולים הכללי": אנציקלופדיה גדולה המכילה את שמותיהם של גדולי ישראל וחכמיו וספריהם שנדפסו ואלה שעודם בכת"י. מלבד אלה פרסם בשחרית ימיו עשרות חוברות, המכילות דברי-שיר ומליצה מכתבייד, תרגם מחקרים היסטוריים ללאדינו, והוציא שורת מאספים: "ציון וירושלים", "פרדס התורה והחכמה" ו"קובץ הירושלמי", שבהם זכה את החוקרים בחומר

 החשוב שברשותו. חוברות אלו, שיצאו מחמת חוסר- אמצעים כספיים ללא סדר, משמשות מעיין לא אכזב לחוקרי הארץ והמזרח ולביבליוגרפים. כארבעים חוברות וספרים פרסם עד שאבד כל כספו.

 המשיך לעסוק בתורה בעוני ובצנעה בביתו אשר בשכונת מונטיפיורי הישנה ב<placeName>ירושלים</placeName>.

 נפטר ב<placeName>ירושלים</placeName>, כ"ד סיון תש"ז (12.6.47).

</p>
<p>

 תוספות: 

 (ראה את הערך בעמוד 622, כרך שני)

</p></div>
         <div type="bibliogrphy">
            <listBibl>
<bibl>Volume: #2 ,Page: 619 ,URL: http://www.tidhar.tourolib.org/tidhar/view/2/619</bibl><bibl>Volume: #2 ,Page: 620 ,URL: http://www.tidhar.tourolib.org/tidhar/view/2/620</bibl>
<bibl>Volume: #2 ,Page: 621 ,URL: http://www.tidhar.tourolib.org/tidhar/view/2/621</bibl>
<bibl>Volume: #2 ,Page: 622 ,URL: http://www.tidhar.tourolib.org/tidhar/view/2/622</bibl>
<bibl>Volume: #2 ,Page: 623 ,URL: http://www.tidhar.tourolib.org/tidhar/view/2/623</bibl>
            <bibl>Volume: #2 ,Page: 1055 ,URL: http://www.tidhar.tourolib.org/tidhar/view/2/1055</bibl></listBibl>
         </div>
      </body>
  </text>
</TEI>
