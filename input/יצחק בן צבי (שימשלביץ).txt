יצחק בן-צבי (שימשלביץ)

Volume: #1 ,Page: 167 ,URL: http://www.tidhar.tourolib.org/tidhar/view/1/167


 תוספות: 

 (מילואים לערך שלו בכרך א', עמוד 166)

 היה חבר מועצת המדינה מיסודה.

 בשנת 1947 יסד "מכון בן-צבי" לחקר קהילות ישראל במזרח התיכון ליד האוניברסיטה העברית בירושלים.

 בשנת 1949 נבחר לכנסת הראשונה מטעם מפא"י וחזר ונבחר לכנסת השנייה.

 בכסלו תשי"ג (8.12.1952) לאחר פטירתו של הנשיא הראשון, ד"ר חיים ויצמן , נבחר כנשיא השני של מדינת ישראל.

 בחשון תשי"ח (28.10.1957) חזרה הכנסת ובחרה בו כנשיא לחמש שנים נוספות.

 בחשון תשכ"ג (30.10.1962) נבחר בשלישית ברוב קולות הכנסת.

 ב-29.7.1962 יצא הנשיא ורעיתו לביקור ממלכתי בן שלושה שבועות בשלוש ארצות אפריקניות (קונגו, בראזוויל - הקהיליה המרכז אפריקנית וליבריה), ולביקור נימוסין בליאופולדוויל, בירת קונגו. לביקורו זה קדם הביקור הממלכתי שלו בבורמה.

 ספרים נוספים שחיבר : נידחי ישראל, א"י וישובה בימי השלטון העותומני (1917-1517), ספר המסעות (1960), "שאר ישוב", "נידחי ישראל".

 נפטר בירושלים, כ"ט ניסן, תשכ"ג (23.4.1963), והובא לקבורה בהר המנוחות בכבוד צבאי וממשלתי, ליד קבר אביו ובני המשפחה.


Volume: #13 ,Page: 4354 ,URL: http://www.tidhar.tourolib.org/tidhar/view/13/4354
