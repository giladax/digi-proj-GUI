<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 165 ,URL: http://www.tidhar.tourolib.org/tidhar/view/1/165</bibl><bibl>Volume: #1 ,Page: 166 ,URL: http://www.tidhar.tourolib.org/tidhar/view/1/166</bibl>
<bibl>Volume: #1 ,Page: 167 ,URL: http://www.tidhar.tourolib.org/tidhar/view/1/167</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק בן-צבי (שימשלביץ)</persName>

</head>
         <div><p> נולד בפולטאבה, אוקראינה, י"ח כסלו תרמ"ה (6.12.1884), לאביו <persName>צבי שמשי (שימשלביץ),</persName> סופר ועסקן ציוני, מגזע ר' משה <persName>איוויער,</persName> המתיחש עד רש"י, ולאמו<persName> עטרה (קריינה) קופילביץ</persName> ממשפחת הרבנים לבית<persName> אפשטיין-הלוי.</persName> למד בחדר מתוקן, ואח"כ אצל <persName>אלכסנדר זיסקינד רבינוביץ</persName> ואחרים. גמר גימנסיה ממשלתית בפולטאבה והחל ללמוד מדעי הטבע באוניברסיטת קיוב. הצטרף מבחרותו לתנועה הציונית, ולפני גמרו את הגימנסיה ביקר בארץ בקיץ תרס"ד. בתרס"ה השתתף (עם <persName>דב בורוכוב</persName> ) ביסוד מפלגת פועלי ציון באוקראינה, ולאחר שנה היה פעיל ביסוד המפלגה ברוסיה. השתתף בארגון ההגנה העצמית היהודית נגד הפורעים הרוסיים, וב"אשמת" ציונות והפרעה לתכנית הפרעות נאסר אביו ובני ביתו. אביו ואחותו נידונו לשילוח לסיביר וגם גורשו שמה והוא נמלט וברח מרוסיה בתרס"ו. באותה שנה השתתף ביסוד פועלי ציון בגרמניה ובשוייץ, והשתתף עם <persName>ש. קפלנסקי</persName> בחיבור התזכיר הראשון בדבר כניסת פועלי ציון לאינטרנציונל הסוציאליסטי.

 בפסח תרס"ז הגיע ארצה והתישב תחילה ביפו. יסד עם חבריו את מפלגת פועלי ציון בארץ והשתתף ביסוד הברית העולמית של פועלי ציון. בתרס"ח עבר לירושלים והיה ממארגני תנועת הפועלים שם, השתתף ביסוד הגימנסיה העברית בירושלים והיה אחד ממוריה


 הראשונים. בראשית התרס"ח השתתף ביסוד הסתדרות "השומר" והיה פעיל בהנהגת פועלי ציון ו"השומר". לשם רכישת האפשרות להגנה משפטית על היהודים ועל צבור הפועלים בארץ למד בשנות 1912-14 משפטים (יחד עם<persName> ישראל שוחט ודוד בן-גוריון</persName> ) באוניברסיטת איסטמבול.

 עם פרוץ מלחמת-העולם הראשונה חזר ארצה והטיף להתעתמנות כדי שהישוב הנמצא בארץ לא יגורש ממנה. אך השלטון הטורקי לא קיבל את הקרבן הזה והמצביא ג'מאל פחה, השליט הכל-יכול אז בארצנו, גירש אותו בניגוד לחוק, כדין "נתין האויב", למצרים. משם נסע לארצות הברית. שם היה פעיל במפלגת פועלי ציון, וביחד עם ד. בן-גוריון ארגן שם ב-1916 את "החלוץ" וב-1918 את ההתנדבות לגדוד העברי. באותה שנה התנדבו שניהם לגדוד ובאו ארצה כחיילים. אחרי המלחמה נשארו כאן והוא היה מיוזמי איחוד פועלי ארץ-ישראל. ב-1919 השתתף ביסוד "אחדות העבודה" והיה חבר הועד הזמני של הישוב. נשא לאשה את עסקנית הפועלים-והפועלות<persName> רחל ינאית.</persName> ב-1920 השתתף ביסוד כנסת ישראל, אספת הנבחרים וההסתדרות הכללית של העובדים העברים בארץ-ישראל. בשנות 1920-21 היה חבר ממונה מטעם הנציב<persName> הרברט</persName> <persName>סמואל</persName> במועצה הממשלתית, כנציג פועלי ארץ-ישראל, אך אחרי פרעות מאי 1921 ותוצאותיהן (גלגול האשמה על היהודים וצמצומים בעליה העברית, וכדומה) התפטר מהמועצה הזאת. בשנות 29-1924 היה בא-כח הועד הפועל של הסתדרות העובדים בירושלים; בשנות 30-1927 ואילך חבר מועצת עירית ירושלים, ולמן 1931 יו"ר ומנהל בפועל של הועד הלאומי (בזמן האחרון נשיא הועד הלאומי). השתתף ביסוד קפא"י (קופת פועלי ארץ-ישראל) והיה ממנהליה וכן השתתף בהנהגת עניני ההסתדרות והמפלגה (תחילה "פועלי ציון", אח"כ "אחדות העבודה" ובסוף - "מפלגת פועלי ארץישראל").

 היה ציר בקונגרסים הציוניים מהשמיני והלאה ובועידת לונדון 1920, היה חבר הנשיאות בקונגרסים י"ז - י"ח, השתתף באספת היסוד של הסוכנות היהודית בציריך (1929). ביקר בשליחות קרן היסוד בפולין וברומניה (1936), בלונדון, בפאריס ובבלגיה (1937). השתתף בכינוסי-פועלים בינלאומיים בקונגרס האינטרנציונל המקצועי במרסיל (1925) ובפריס (1927), בקונגרס הסוציאליסטי בבריסל (1929) ובכינוסי מפלגות העבודה של האימפריה הבריטית בלונדון. ביקר כמה פעמים בארצות חוץ בשליחות ההסתדרות (בפולין. בגרמניה וכו' ב-1929); יצג רשמית את א"י בהכתרת המלך ג'ורג' הששי (1937): השתתף בועידות גורליות בענין ארץ-ישראל: במושב המיוחד של הועד הפועל הציוני בלונדון ב-1938, בועידת ס"ט ג'יימס ("ועידת השלחן העגול") ב-1939 ובועידה הציונית העולמית בלונדון לאחר סיום מלחמת-העולם השנית ב-1945; הופיע כעד לפני ועדות-חקירה שונות

 כנציג הישוב והועד הלאומי. ביקר פעמים רבות בארצות המזרח התיכון בשליחות צבורית: במצרים, בסוריה ובלבנון, בעיראק ובפרס ב-1935, בטורקיה ב-1943 וברוב ארצות אירופה שלפני המלחמה. ביקר גם במכסיקו.

 במשך כל הזמן היה פעיל גם בעסקנות צבורית בעניני ירושלים העברית והכללית, בחברה העברית לחקירת ארץ-ישראל ועתיקותיה, בעזרה ליהודי הכפר העברי העתיק פקיעין ולשרידי השומרונים בשכם, בסיורים ובחקירות בתולדות הישוב ושרידיו העתיקים.

 את עבודתו הספרותית התחיל עוד בבחרותו, ברשימה לחג היובל של מורהו אז"ר ,שפרסם בתרס"ד בעתון "הצופה" בחתימה "יצחק השמשי"; "רשימות מסע" (על ביקורו הראשון בארץ) ב"הדור" (קראקוב תרס"ה). השתתף עם דב בורוכוב בעריכת תכנית מפלגת פועלי ציון "הפלטפורמה שלנו", ואח"כ הרבה לכתוב בעניני הציונות והמפלגה בעתונים בעברית, באידית וברוסית (בחתימות: י. השמשי, אבנר, י. ב. צ. ירושלמי, ובשמו המלא). משעלה ארצה ערך תחילה חוברת "דער אנפאנג" של פועלי ציון (באידית), ואח"כ השתתף ביסודו ובעריכתו של עתון-המפלגה העברי "אחדות" וכתב בו מאמרים ורשימות גם על נושאים כלליים. כתב גם ב"השלח" וב"התורן" שהופיע בניו-יורק. בתקופת שהותו באמריקה במלחמת-העולם הראשונה פרסם מאמרים רבים בעברית ובאידית על הארץ וישובה, וארבעה ספרים וחוברות באידית: "יזכור" לחללי השומרים והפועלים בארץישראל (בהשתתפות זרבבל, א. חאשין וד. בן-גוריון); ארץ-ישראל - ארץ להתישבות יהודית; ארץ-ישראל בעבר ובהווה (יחד עם ד. בן-גוריון); שכנינו בארץישראל. בארץ פרסם חוברות מדיניות בהוצאת "אחדות" ואחרי המלחמה מאמרים רבים בעתונים, בירחונים ובקבצים מדעיים על נושאים ציוניים, ישוביים כלליים, תנועת העבודה, השאלה הערבית, עתיקות, ישובים עתיקים, וכן ספרים על הישוב העברי בכפר פקיעין (1922), שאר ישוב (1927), אוכלוסינו בארץ (1929), אוכלוסי ארצנו (1931), ספר השומרונים (1935). ב-1936 הוצא לאור אוסף כתביו ב-5 כרכים ובהם רבים ממאמריו וחוברותיו וספריו שהופיעו קודם לכן וערכם בר-קיימא. (נתכבד מטעם מלך אנגליה בתואר M.B.E)

</p>
<p>

 תוספות: 

 (מילואים לערך שלו בכרך א', עמוד 166)

 היה חבר מועצת המדינה מיסודה.

 בשנת 1947 יסד "מכון בן-צבי" לחקר קהילות ישראל במזרח התיכון ליד האוניברסיטה העברית בירושלים.

 בשנת 1949 נבחר לכנסת הראשונה מטעם מפא"י וחזר ונבחר לכנסת השנייה.

 בכסלו תשי"ג (8.12.1952) לאחר פטירתו של הנשיא הראשון, ד"ר <persName>חיים ויצמן</persName> , נבחר כנשיא השני של מדינת ישראל.

 בחשון תשי"ח (28.10.1957) חזרה הכנסת ובחרה בו כנשיא לחמש שנים נוספות.

 בחשון תשכ"ג (30.10.1962) נבחר בשלישית ברוב קולות הכנסת.

 ב-29.7.1962 יצא הנשיא ורעיתו לביקור ממלכתי בן שלושה שבועות בשלוש ארצות אפריקניות (קונגו, בראזוויל - הקהיליה המרכז אפריקנית וליבריה), ולביקור נימוסין בליאופולדוויל, בירת קונגו. לביקורו זה קדם הביקור הממלכתי שלו בבורמה.

 ספרים נוספים שחיבר : נידחי ישראל, א"י וישובה בימי השלטון העותומני (1917-1517), ספר המסעות (1960), "שאר ישוב", "נידחי ישראל".

 נפטר בירושלים, כ"ט ניסן, תשכ"ג (23.4.1963), והובא לקבורה בהר המנוחות בכבוד צבאי וממשלתי, ליד קבר אביו ובני המשפחה.


</p></div>
         <div type="bibliogrphy">
            <listBibl>
<bibl>Volume: #1 ,Page: 165 ,URL: http://www.tidhar.tourolib.org/tidhar/view/1/165</bibl><bibl>Volume: #1 ,Page: 166 ,URL: http://www.tidhar.tourolib.org/tidhar/view/1/166</bibl>
<bibl>Volume: #1 ,Page: 167 ,URL: http://www.tidhar.tourolib.org/tidhar/view/1/167</bibl>
            <bibl>Volume: #13 ,Page: 4352 ,URL: http://www.tidhar.tourolib.org/tidhar/view/13/4352</bibl></listBibl>
         </div>
      </body>
  </text>
</TEI>
