<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1647 ,URL: http://www.tidhar.tourolib.org/tidhar/view/4/1647</bibl><bibl>Volume: #4 ,Page: 1648 ,URL: http://www.tidhar.tourolib.org/tidhar/view/4/1648</bibl>
<bibl>Volume: #4 ,Page: 1649 ,URL: http://www.tidhar.tourolib.org/tidhar/view/4/1649</bibl>
<bibl>Volume: #4 ,Page: 1650 ,URL: http://www.tidhar.tourolib.org/tidhar/view/4/1650</bibl>
<bibl>Volume: #4 ,Page: 1651 ,URL: http://www.tidhar.tourolib.org/tidhar/view/4/1651</bibl>
<bibl>Volume: #4 ,Page: 1652 ,URL: http://www.tidhar.tourolib.org/tidhar/view/4/1652</bibl>
<bibl>Volume: #4 ,Page: 1653 ,URL: http://www.tidhar.tourolib.org/tidhar/view/4/1653</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק גדליה בן-יעקב (ינקלזון)</persName>

</head>
         <div><p> נולד במאקארוב (מרכז חסידי, מקום שושלת האדמו"רים לבית הצדיק ר' <persName>נחום טברסקי)</persName> , פלך קיוב, אוקראינה, א' תמוז תרנ"א, לאביו הרב ר'<persName> זכריה ליב</persName> (מרבני העיירה) ולאמו <persName>נחמה</persName> (היתה מפרנסת את המשפחה בעשית שמרים ומכירתם לצרכי אפית חלות לשבת על סמך ה"זכיון" שנתנה הקהלה, לפרנסת הרבנים והדיינים המשמשים בקודש, במקום משכורת, כנהוג אז בהרבה קהלות בתפוצות ישראל).

 למד בחדרים ובבית-המדרש עד גיל 14. עבר לקיוב והתכונן באופן פרטי לבחינת בגרות מתוך דחקות וסבל. היה זמן-מה מורה-בית במשפחה יהודית בכפר נאליוואיקובקה, התקרב לחקלאות שנתחבבה עליו וביחד עם שנים מחבריו,<persName> א. בן-ברק ונחום סנה </persName> (שנקראו "השלישיה ממאקארוב") החליטו להכשיר את עצמם לעבודה גופנית בכלל וחקלאית בפרט כדי לעלות לארץישראל ולעבוד בה. עבדו בשדה, בכריתת עצים ובעבודות גופניות אחרות, והוא עבד זמן-מה גם כעוזר בבית-מרקחת, והתכוננו לעלות יחד וליצור להם צורת חיים שיתופית בארץ. באו בקשרים עם הועד האודיסאי של חובבי ציון ועם "לשכת האינפורמציה" בארץ, ואם כי הידיעות שקיבלו על קשי החיים בארץ לא היו מעודדות, לא נרתעו מדרכם.

 ביום ח' סיון תרס"ט הגיע ארצה עם שני חבריו ועבדו כפועלים חקלאים בזכרון יעקב. הסתגל לעבודה, נתחבב על חבריו הפועלים ואת שעות הפנאי בערבים היה מנעים להם בנגינה בקתרוס שהביא עמו מחו"ל.


 בגלל מכאובים קשים שתקפוהו ברגלו הוכרח לפרוש מהעבודה בכלל, ואחרי טיפול במשך חדשים אחדים (ע"י הד"ר <persName>הלל יפה</persName> בזכרון יעקב, ע"י הרופא האיטלקי בחיפה ואח"כ ע"י הד"ר <persName>מ. וולך</persName> בבית-החולים "שערי צדק" בירושלים) הוקם שוב על רגליו, אך לא הבריא לחלוטין וכל ימי חייו סבל ממחלת השגרון בפרקי העצמות. בכל זאת חזר לעבודה בעטלית, בבן-שמן בחדרה ואח"כ כפועל חדשי אצל אחד האכרים במלחמיה (מנחמיה) ויצא לו שם טוב כפועל מוכשר ונאמן.

 בתר"ע הצטרף לקבוצת דגניה והצטיין בכל עבודות המשק : בחקלאות, נגרות, נפחות, מסגרות ומכונאות. השקיע יזמה רבה בפיתוח המשק ובשכלולו והיה מראשוני היוזמים והמגשימים בתכנית-ההשקאה הגדולה בעמק הירדן ונתפרסם בכל הסביבה בידיעותיו המשקיות. רכש לו ידידים רבים בין ערביי הסביבה, וביחוד בין תושבי צמח, ומזמן לזמן נסע בשליחות הקבוצה לדמשק לקנות בהמות חלב ועבודה.

 במלחמת-העולם הראשונה מילא תפקידים מיוחדים בהרבה אומץ ומסירות והקרבה לעזרה ולהצלה. כשכבשו האנגלים את דרום הארץ עד הירקון בקרבת פתח-תקוה נשארו ביהודה שנים מחברי דגניה,<persName> מרים</persName> <persName>כרץ ויעקב ברקוביץ,</persName> שנאסרו בידי הטורקים, קיבל על עצמו לנסוע לאזור החזית ולהביאם הביתה. הצטייד בתעודת-מסע ממפקד פלוגת הטייסים הגרמנית שחנתה בדגניה ונסע בחירוף נפש ועלה בידו להגיע אל פתחתקוה, שם מצא את מרים בעין-גנים והביאוה הביתה אך את יעקב לא מצא עוד, כי הוא נאסר והובל יחד עם כמאה יהודים לבית-הכלא בשכם. אך בן-יעקב לא התיאש, וכפי שכתב אז לדגניה : "הנני נכון לתת את נפשי תחתיו", וגם "לא אחזור עד כי אראה את יעקב חפשי", כן עשה. הוא נסע בעקבות יעקב לשכם ומצא דרכים לבוא במגע עם האסירים ולהביא להם עזרה במזון וברפואות ובהלבשה, השפיע על שומריהם שיתיחסו אליהם כהוגן והעביר ידיעות ומכתבים בין האסירים ובין משפחותיהם. כשהועברו האסירים לדמשק נסע גם הוא בעקבותיהם עם <persName>אברהם הרצפלד, בלה רוזנפלד</persName>

<persName>וצפורה דרוקר,</persName> מצאו דרכים להיות לעזרתם גם שם ואח"כ גם לאסירי הישוב שהורחקו צפונה עד חלב, ואנאטוליה, ובזריזות של איש-מחתרת הצליחו ליצור קשרים עם הצבא והמשטרה ולהעביר דרך החומות העבות של בתי-הכלא סעד ודברי עידוד לאסירים, וכן עלה בידם להבריח כמה מהם חזרה לארץ-ישראל. בשרותו זה המשיך עד שכבשו האנגלים את כל סוריה ועם סיום המלחמה שוחררו כל האסירים וחזרו ארצה, ואז חזר גם הוא לעבודתו במשק בדגניה.

 בתר"פ נשא לאשה את<persName> יונה </persName> בת <persName>נחום גרינשפון.</persName>

 בגלל המכאובים שתקפוהו מפעם לפעם בעקב מחלתו הנושנה לא יכול להתמיד בעבודה גופנית במשק, ולכן נאלץ לקבל עליו משימות ותפקידים צבוריים לתועלת הקבוצה והישוב בכללו.

 בתקופת מלחמת-העולם הראשונה התארגנו הישובים הכפריים בגליל התחתון בארגון שמשרדו המרכזי בטבריה נקרא "משרד המושבות", ומשרד זה עסק גם בביטוח המקנה. כשנתפרק הארגון ב-1919 התאספו עסקניו ביבנאל וביזמת בן-יעקב יסדו אגודה שיתופית לביטוח המקנה ולשרות וטרינרי בהשתתפות המשקים הקיבוציים והמושבות הפרטיות שבגליל התחתון, נבחר לועד הזמני ביחד עם <persName>חיים יפה</persName> , מיבנאל ולסגניהם נבחרו <persName>אריה פבריקנט</persName> מסג'רה <persName>ואהרון רוטבלט</persName> מכפר תבור. אח"כ נבחר ב-1921 להנהלה הקבועה, ביחד עם <persName>חיים יפה, ח. צימרמן, ט. מקלר, י. בצר, י. מנוח, ש.</persName> <persName>ליבין, א. רוטבלט </persName> ואחרים והיה כל ימיו ממנהליה ומפעיליה הראשיים. נסע בשליחויות משקיות בארץ ובחו"ל נשלח לחקירת השווקים למסירת תוצרת המשקים ברחבי אירופה ולקנית פרות גזעיות בהולנד ובגרמניה, ובנסיעותיו אלה היה מבקר במרכזי "החלוץ" ובא בדברים עם העסקנים הציוניים המרכזיים ומביא להם את דבר ארץ-ישראל העובדת והמציאות הארצישראלית האמתית.

 בשנת 1936 התמסר ליצירת חברת "אוירון במטרה להכין כוחות טייס לארץ-ישראל העברית. התחיל את העבודה ב-40 גרוש שקיבל למטרה זו מאת <persName>דב הוז,</persName> משך כוחות פעילים לעבודה הארגונית, השיגו את עזרת הסוכנות היהודית והסתדרות העובדים הכללית ובמשך הזמן התפתחה החברה והקימה בית-ספר לטיסה ומועדונים לדאיה, שהכשירו עשרות אנשי טיסה. גם הוא עצמו למד והתאמן, עמד במבחן בכמה טיסות מסוכנות, הצטיין וקיבל תעודת-טייס רשמית וגם בבחינת דאיה הגיע לדרגה השניה. הטייסים, שהכשיר מבני הערים והמשקים בארץ, ביצעו פעולות חשובות עוד בתקופת הפעולה המצומצמת תחת הפיקוח העוין של השלטון הבריטי והגבלותיו. הם אספו בטיסות נועזות חומר חשוב ומועיל במדידת הארץ, הביאו עזרה במזון לחולדה ולכפר-מנחם שהיו מנותקות מהישוב בעת שטפון ועזרה רפואית לאפיקים בעת מגפת טיפוס. כמנהל חברת "אוירון" זכה לראות ביסוד קו התעופה לוד-צמח יבהגדלת חבר העובדים המקצועיים ושאף ועמל ליצור


 קשר תחבורה אוירי עברי בין ארץ-ישראל ובין הארצות השכנות. שקד במרץ ובהתמדה על הספקת האמצעים הכספיים לפעולות החברה ועל השכנת רוח הפשטות והחלוציות בשורות הטייסים, - ובפעולות אלה הניח את היסוד לחיל האויר הישראלי שחלקו גדול בנצחונות מדינת ישראל במלחמתה על עצמאותה, אף כי בימיו עוד היה כל זה נועז מדי אף בחלומות.

 כמנהל חברת "אוירון" היה עובד כל ימות השבוע במרכז החברה, בתל-אביב, ולשבתות היה נוסע הביתה לדגניה.

 בשובו מדגניה לעבודתו בתל-אביב נספה בתאונת מכונית ביחד עם <persName>דב ורבקה הוז </persName> ובתם<persName> תרצה, צביה</persName> <persName>ואורה שרתוק,</persName> ביום כ"ט כסלו תש''א בכביש הראשי מחיפה לת"א, לא רחוק מקיבוץ מעברות והובא לקבורה בדגניה.

 בנותיו:<persName> שרה, יהודית, רחל.</persName>

 לזכרו יצאה חוברת מנוקדת: "יצחק בן יעקב", פרקי חייו, כתובים בידי<persName> יוסף ברץ</persName> וקבוצת חברים ובעריכת<persName> גרשון חנוך,</persName> בהוצאת המרכז לנוער של הסתדרות העובדים בא"י (תל-אביב, תש"א, בשתי מהדורות).

</p></div>
         <div type="bibliogrphy">
            <listBibl>
<bibl>Volume: #4 ,Page: 1647 ,URL: http://www.tidhar.tourolib.org/tidhar/view/4/1647</bibl><bibl>Volume: #4 ,Page: 1648 ,URL: http://www.tidhar.tourolib.org/tidhar/view/4/1648</bibl>
<bibl>Volume: #4 ,Page: 1649 ,URL: http://www.tidhar.tourolib.org/tidhar/view/4/1649</bibl>
<bibl>Volume: #4 ,Page: 1650 ,URL: http://www.tidhar.tourolib.org/tidhar/view/4/1650</bibl>
<bibl>Volume: #4 ,Page: 1651 ,URL: http://www.tidhar.tourolib.org/tidhar/view/4/1651</bibl>
<bibl>Volume: #4 ,Page: 1652 ,URL: http://www.tidhar.tourolib.org/tidhar/view/4/1652</bibl>
<bibl>Volume: #4 ,Page: 1653 ,URL: http://www.tidhar.tourolib.org/tidhar/view/4/1653</bibl>
            </listBibl>
         </div>
      </body>
  </text>
</TEI>
