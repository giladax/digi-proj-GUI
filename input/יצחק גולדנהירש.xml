<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 640 ,URL: http://www.tidhar.tourolib.org/tidhar/view/2/640</bibl><bibl>Volume: #2 ,Page: 641 ,URL: http://www.tidhar.tourolib.org/tidhar/view/2/641</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק גולדנהירש</persName>

</head>
         <div><p> נולד בטרנופול, מזרח-גליציה, בשנת תרי"ט (1859), לאביו <persName>יהודה,</persName> סוחר. למד בגימנסיה בלבוב. בהיותו בן 14 הכשילו מורה אנטישמי בבחינה, ומפחד להביא הביתה תעודה רעה מהגימנסיה ברח מהבית ובהרפתקאות רבות הגיע עד העיר בוטושאני ברומניה. שם עבד כמתלמד ואח"כ פועל בבית-דפוס, ואח"כ כפקיד אצל עורךדין לא-יהודי. הוא מצא חן בעיני עורך-הדין, שעזר לו להסתדר. בינתים נתחבב גם על יהודי העיר. נשא לאשה

 בת למשפחה אמידה בעיר ופתח לו מסעדה מהודרת. בין הסועדים אצלו היה אורח קבוע ראש-העיר, שונא ישראל מובהק. פעם גידף ראש-העיר את עם ישראל כטוב לבו ביין וגם לבעל הבית זרק את התואר "ז'ידאן ארור", וזה השיב לו בסטירת לחי מצלצלת. הוא נאסר והובא למשפט אל פני מושל העיר. המושל הוקיר אותו על אומץ לבו בהגנה מעשית על כבוד עמו ויעץ לו לעזוב את העיר, כי קרובי ה"פרימאר" עלולים להתנקם בו ולהתנקש בחייו. הוא עבר לפיאטרה ניאמץ והצליח בעסקים, אבל גם שם נתקל בעלבונות של אנטישמיים וכוחו וידיו לא הספיקו להשתיק את כולם בסטירות-לחי, וכך הגיע לידי המסקנה, שהיהודי הרוצה לחיות בכבודאדם מוכרח לחזור לארצו שלו, וכך התקרב אל התנועה הציונית והיה פעיל בה.

 בשנת תרמ"ד נשא לאשה את בתיה בת אברהם אברמוביץ.

 בשנת תרנ"ח חיסל את עסקיו ועלה ארצה עם אשתו, השתקע בפתח-תקוה, קנה אדמה ונטע פרדס. בשנת 1902 נבחר לסגן ראש ועד המושבה (אז היה ר'


<persName>משה סלור </persName> ראש הועד), ובמשך שלשים שנה מאז נבחר כמה פעמים לראש הועד. הכניס שיפורים רבים בסדרי הנהגת המושבה ובחייה בכלל. ביחוד נתן את דעתו על התקלה שבשרות הדואר ששלטה בו ערבוביה גמורה. נוסף על הדואר הטורקי הפרוע בסדריו היו בארץ משרדי דואר של המעצמות האירופיות, ובגלל השפע הגדול בשרות זה היה קשה מאוד לקבל ולשלוח מכתבים בסדר. הוא בא בדברים בענין זה עם מנהל הדואר האוסטרי ביפו שהציע לו לקבל את ניהול הדואר האוסטרי בפתח-תקוה ואז יוכל לשפר את השרות כרצונו. הוא העמיד תנאי מיוחד שהדואר האוסטרי ינהיג לשרות בפנים הארץ בולים מודפסים בעברית ולשרות לחו"ל בול עברי ליד הבול בגרמנית. הנהלת הדואר האוסטרי הסכימה להצעתו, והנה קפץ עליו רוגזה של מלשינות בפני השלטון הטורקי, שהוא אומר ליסד כאן ממלכה יהודית עם בולים משלה. בהשתדלותו של מר<persName> בצלאל קמיניץ</persName> , בעל המלון הידוע ביפו, נחלץ מהצרה בקלות. הקאימקאם היפואי קיבל כמנחת-כיפורים פטריוטית 3 בקבוקים אראק ושש קופסאות סיגריות.

 השתתף ביסוד אגודת "פרדס" ואח"כ ביסוד אגודת "יוניון" למשלוח פרי-הדר. ידו היתה פתוחה למתן צדקה וביתו היה פתוח למבקשי עזרה, ובשנת תרע"ח בנה בכספו את בנין הישיבה הגדולה שעלתה מלומז'ה לפתח-תקוה.

</p>
<p>

 תוספות: 

 נפטר בפתח-תקוה, א' ניסן תש"ט (30.3.49) (ראה כרך א', עמוד 640)

</p></div>
         <div type="bibliogrphy">
            <listBibl>
<bibl>Volume: #2 ,Page: 640 ,URL: http://www.tidhar.tourolib.org/tidhar/view/2/640</bibl><bibl>Volume: #2 ,Page: 641 ,URL: http://www.tidhar.tourolib.org/tidhar/view/2/641</bibl>
            <bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl></listBibl>
         </div>
      </body>
  </text>
</TEI>
