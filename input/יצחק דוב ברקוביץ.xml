<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1194 ,URL: http://www.tidhar.tourolib.org/tidhar/view/3/1194</bibl><bibl>Volume: #3 ,Page: 1195 ,URL: http://www.tidhar.tourolib.org/tidhar/view/3/1195</bibl>
<bibl>Volume: #3 ,Page: 1196 ,URL: http://www.tidhar.tourolib.org/tidhar/view/3/1196</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק דוב ברקוביץ</persName>

</head>
         <div><p> נולד בסלוצק, פלך מינסק, רוסיה הלבנה, בשבעה במרחשון תרמ"ו (15 באוקטובר 1885), לאביו עזריאל בן דוב ולאמו דבוסי בת ראובן ריווין אביו מוצאו ממשפחת חיניץ בסטארובין, מחוז סלוצק, שהיתה ידועה באותה סביבה כגזע ישרים ותמימי

 דרך, מהם גם מופלגים בתורה. אף הוא היה יודעספר, ובנעוריו וגם לעת זקנתו עסק במלמדות, אך רוב ימיו התפרנס מיגיע כפיו, תחילה בסלוצק ואחרכך בברוקלין של ניו-יורק, במקום שהתישב בחצי ימיו עם בני-ביתו והחזיק שם בית-מלאכה קטן לניקוי בגדים וציבועם, אמו - בת כפר, הסמוך לסלוצק, ממשפחת סוחרי-בקר ועובדי-אדמה.

 למד בחדרים. בן שש התחיל לומד תנ"ך, ומהיותי להוט אחר קריאה בספרים, עבר בעצמו, בלי עזרת רבו, על נביאים ראשונים ודברי הימים ועל החלק הסיפורי שבכתובים. בן שבע התחיל לומד גמרא, תחילה מפי מלמדי החדרים ואחר כך ב"בית הכנסת של בעלי-הבתים", מפי מלמד גמרא מובהק ר' יוסיל הפרוש. משנתבגר, עבר ללמוד בישיבת ר' נחמיה אימרמן, שהיתה ידועה בעיר מולדתו ובכל הסביבה לשבח. על-פי רצון אביו, שביקש לעשותו "כלי שלם", למד בילדותו ביחידות מפי אחד מרבותיו דיקדוק שפת עבר מתוך "המסלול", ובהשפעת דודו המשכיל, ליפא ברקוביץ, נמשך, בעודנו תלמיד הישיבה, אחר ספרות השכלה, שהיה בולע את ספריה בזה אחר זה בשעות הפנאי מלימודי-קודש. בימים ההם התחיל ללמוד מפי מורים פרטיים גם לימודי חול בלשון הרוסית, שפתחה לפניו פתח רחב לספרות הרוסית.


 בהיותו בן עשר, כשהתחיל להתאמן בכתיבה תמה על-ידי אחד ממלמדיו, כבר ניסה "למשוך בשבט סופר", חיבר מיני "אקרוסטיכים" בנוסח הפיוטים שבמחזור והשתפכות-הנפש על חורבן ציון וירושלים בנוסח הקינות לתשעה באב.

 בן חמש-עשרה התחיל לעסוק בהוראה, אף כונן בכוחות עצמו מעין "חדר-מתוקן", שבה לימד לילדי השכנים שברחובו עברית ותנ"ך והתחלת גמרא, גם ראשי פרקים בלשון הרוסית. הימים ימי הקוננרסים הציוניים הראשונים, ובהיותו לוהט בחזון הגאולה ותחיית הלשון העברית, השתתף עם צעירים אחרים בייסוד אגודה עברית-ציונית בשם "דוברי עברית". ששימש בה מזכיר, אף קרא באסיפותיה מנסיונותיו הספרותיים הראשונים. כיוצא בזה הוציא, בהשתתפות חבריו אברהם אפשטיין ומאיר וואכסמאן (שניהם עתה סופרים עברים ידועים באמריקה), עתון הקטוגראפי בשם "הצעיר", כתב בו סיפורים ורשימות בענייני ספרות, שמקצתם, בשנוי צורה, נתפרסמו אחר-כך בדפוס (אחד מהם, מאמר-הערכה על מ. ז. פייארברג, נדפס ב"הצופה" הווארשאי). כך השתתף עם חבריו גם בייסוד ספריה עברית ציבורית ושיעוריערב ללימוד הלשון וההיסטוריה העברית בשביל תלמידי הישיבות בעירם. באותם שיעורי-הערב ייחד מקום גם למחלקה דרמטית, שחיבר בשבילה "מחזות היסטוריים".

 בן שבע עשרה יצא ללודז להיות מורה לילדי בעל-אחוזה אחד בסביבות העיר. שם נקשר מתוך אהבה ואחוה ביצחק קצנלסון, שנתפרסם בימים ההם בשיריו הראשונים, ועבר לגור בבית הוריו. בהמלצתו של קצנלסון נדפסו בעתון היומי "הצופה" בווארשה, בראשית שנת תרס"ד, סיפוריו הראשונים "בערב יוםהכיפורים", "מישאל", "מלקות" ואחרים. באותו סתיו זכה סיפורו הקטן "משקה'לי-חזיר" בפרס הראשון בהתחרות הספרותית של "הצופה" - התחרות ראשונה בספרות העברית, ששופטיה היו: י. ל. פרץ, א. ל. לוינסקי וד"ר יוסף קלוזנר. (מקץ עשרים וחמש שנה שימשה לו אחריתו של גיבור סיפורו "משקה'לי-חזיר" נושא למחזהו "אותו ואת בנו", שהוצג בניו-יורק על ידי מוריס שווארץ ובארץישראל על-ידי "הבימה"). אחרי פרסום הפרס בא עם יצחק קצנלסון לווארשה, הכיר שם את י. ל. פרץ, ד"ר יוסף קלוזנר ורבים מן הסופרים הצעירים, שמכולם לקח את לבו ז. שניאור, הצעיר שבכל החבורה, שזה אך החל לפרסם את שיריו הראשונים. בשובו עם קצנלסון ללודז, נצטרף עליהם גם שניאור, ושלשתם ישבו זמן-מה בבית אחד, נתקשרו בברית-רעים שלא פסקה גם בימים הבאים.

 מלודז נקרא על-ידי חברו אברהם אפשטיין לייקאטרינוסלאוו, הכיר שם את מ. מ. אוסישקין והיה מורה בבית גיסו, המהנדס ברוק, משם חזר לסלוצק, קרא את יצחק קצנלסון להתארח בבית הוריו, ושניהם, בלוית חבורה של צעירים, יצאו

 לסייר בערים ובעיירות של הסביבה (מקצת מרשמי המסע ההוא ניכרים בספרו של קצנלסון "בגבולות ליטא"). אחרי אותו סיור יצא עם קצנלסון לווארשה, ובדרכם נתעכבו בבית-הקיץ של ד"ר קלוזנר, שם ראה בפעם הראשונה את ח. נ. ביאליק - אחת החוויות הגדולות בימי נעוריו. במשך כל אותה השנה הרבה לכתוב סיפורים גדולים וקטנים, שפורסמו ב"הצופה'', "השילוח" ו"לוח אחיאסף".

 בחורף תרס"ה נקרא לווילנא כעוזר קבוע ב"הזמן", ערך חצי שנה את הספרות היפה בירחון "הזמן" וכתב ב"הזמן" היומי, מלבד סיפורים, פיליטון שבועי "בערים ובעיירות", בחתימת "ברק". בווילנה הכיר את שלום-עליכם, שהיה סר לשם מדי פעם בפעם לבקר את בתו. בחנוכה תרס"ו, אחרי פרעות אוקטובר 1905, נשא בקיוב את אסתר, בתו הבכירה של שלום-עליכם, ויצא עם משפחת חותנו לגליציה, שהה בלבוב חצי שנה ועבר לשווייצריה, ישב בגיניבה כשנה וחצי, הכיר שם את מנדלי מוכר-ספרים ומ. בן-עמי. בגיניבה נולדה לו בתו היחידה תמרה. לאחר שחזר שלום-עליכם ממסעו הראשון באמריקה, יצא אף הוא לשם לבקר את הוריו ומשפחתו. בדרכו סר ללונדון כדי לראות את י. ח. ברנר. בניו-יורק שהה שנה, פירסם סיפורים ופיליטונים בעתונות האידית וחזר אל משפחתו בגיניבה. משם עבר לאיטליה, ישב עם משפחת שלום-עליכם בנרווי, הסמוכה לגינואה, ואחר-כך בשווארצוואלד.

 בראשית תר"ע חזר עם משפחתו לרוסיה, ישב שנה בווארשה, השתתף במערכת העתון היומי "די נייע וועלט" של מרדכי ספקטור, כתב שם סיפורים ופיליטונים וערך את המדור הבלטריסטי. באותה שנה יצא קובץ סיפוריו הראשון בעברית ("סיפורים") בהוצאת "מוריה" באודיסה ובאידית ("געזאמלטע שריפטען") - בהוצאת "השחר" בווארשה. בקיץ תר"ע התחיל לתרגם את כתבי שלום-עליכם לעברית שלשת הכרכים הראשונים, "טוביה החולב", "מנחםמנדל בעל-החלומות" ו"כתריאלים", שנתפרסמו תחילה ב"הד הזמן" וב"העולם" הווילנאים, יצאו בשנת תרע"א בהוצאת "השחר" בווארשה.

 בסתיו תרע"א נקרא לווילנה לערוך את מדור הספרות ב"העולם", שעורכו הראשי היה א. דרויאנוב. ב"העולם" פירסם סיפורים משלו ומתרגומיו משלום-עליכם, אף כתב פיליטון שבועי ("פנקס פתוח" בחתימת "ברק" ו"בתוך התחומים" בחתימת "ב. ארנסט"). באותה שנה תירגם את "ילדות" של ל. נ. טולסטוי, שיצאה בהוצאת "מזרח ומערב" בווילנה. באביב תרע"ב עבר עם "העולם" לאודיסה, שהה שם שנה וחצי ופירסם בהוצאת "מוריה" שני כרכים מתורגמים מכתבי שלום-עליכם: "אדם ובהמה" ו"ימים טובים". בסוף תרע"ג עזב בפעם האחרונה את רוסיה והתישב עם משפחתו בברלין.

 בסוף תרע"ד, עם פרוץ מלחמת-העולם הראשונה, נתגלגל עם משפחת שלום-עליכם לקופנהאגן, ומשם


 הפליגו בסוף שנת 1914 לאמריקה. בניו-יורק הוזמן להיות עורכו של השבועון ההומוריסטי "דער גרויסער קונדס" ופירסם בו שורה ארוכה של סיפורים ופיליטונים "בע... בע.. ." ושמות בדויים אחרים. באדר תרע"ו ייסד בהשתתפות ד"ר שמריהו לוין ובסיוע ההסתדרות הציונית באמריקה את "התורן" השבועי וערך אותו שלוש שנים ושני חדשים. ב"התורן" כתב סיפורים, תירגם חלק גדול מכתבי שלום-עליכם, אף פירסם פיליטונים בחתימת "י. ד. ברק" ו"י. אביתמר". באותו פרק זמן, אחרי מות שלום-עליכם, ערך לדפוס את המהדורה השלמה של כל כתבי שלום-עליכם במקורם, שיצאו ממנה במשך שנים אחדות עשרים ושמונה כרכים. כיוצא בזה עיבד והתקין לבימה את מחזותיו של שלום-עליכם, שהוצגו ב"תיאטרון היהודי" של מוריס שווארץ.

 בראשית תר"ף נתמנה מנהל ועורך ראשי של הוצאת שטיבל, סניף אמריקה, אף ערך במשך שנה וחצי את הירחון "מקלט". אחרי הפסקתה של הוצאת שטיבל באמריקה הוציא בניו-יורק ספריה קטינה מנוקדת לנוער בשם "מקראות קטנות", שכולה נכתבה או תורגמה על-ידיו. כיוצא בזה ערך במשך זמן קצר עתון חדשי לנוער בשם "עדן". באותו פרקזמן כתב מחזות באידית, שהוצגו על-ידי מוריס שווארץ ויעקב בן-עמי.

 בתרפ''ו פירסם בניו-יורק ספר באידית על שלוםעליכם ("דאס שלום-עליכם בוך"), שרובו הגדול נכתב על-ידיו.

 בחורף תרפ"ח עלה עם משפחתו לארץ-ישראל, על-מנת להשתקע בה. בתרפ"ט ערך (עם פ. לחובר) את השבועון "מאזנים". במשק עשרים שנות שבתו בארץ פירסם בהוצאת "דביר" את ספריו: "אחרונים", "מחזות", "מנחם-מנדל בארץ-ישראל", "ימות המשיח", "הראשונים כבני-אדם" (חמשה כרכים), את תרגום כתבי שלום-עליכם במהדורה מתוקנת ומושלמת בשלשה עשר כרכים. אף עיבד בשביל "הבימה" בנוסח עברי חדש את מחזותיו של שלום-עליכם: "האוצר", "עמך", "קשה להיות יהודי", "טוביה החולב", "במטבח", ואת מחזהו שלו "אותו ואת בנו''. בירחון "מאזנים" פירסם מחזה בשם "מירה" (שהנוסח האידי שלו הוצג באמריקה ובהרבה תיאטרות באירופה).

 חלק מספריו המנויים למעלה כתב גם באידית ופייסם בעתון הניו-יורקי "פארווערטס". כיוצא בזה כתב ב"טאג" וב"פארווערטס" הניו-יורקים ציורי-מסע מארץ-ישראל בששים פרקים, שרק מקצתם פורסמו בעברית. כתביו אלה נעתקו מעתוני ניו-יורק בכמה וכמה עתונים אידיים בתפוצות הגולה.

 מקצת מסיפוריו תורגמו בזמנים שונים לרוסית, גרמנית, אנגלית, צרפתית, איטלקית, פולנית וספרדית.

 השתתף בכתבי-עת עבריים בדברי מקור לתרגום שלום-עליכם.

 ב"הצופה" (גם בחתימת "י. ד. זליגסון"), "השילוח", "לוח אחיאסף", "הזמן" (גם בחתימת "ברק", "בה...

 בה...", ליטוואק"), "העם" (ניו-יורק), "העולם" (גם בחתימת "ברק", "ב. ארנסט"), "הצפירה", "מולדת". "התורן" (גם בחתימת י. ד. ברק, ב. ארנסט, י. אביתמר, ובעילום שם), "מקלט" (גם בחתימת י. אביתמר), "הדואר", "עדן" (גם בחתימת י. אביתמר, י. ד. ב., יצחק אבן-עזריאל ובעילום שם), "הארץ", "דבר", "מאזנים" (גם בחתימת י. ד. ב.), "עתידות", "קציר", "מחברות לספרות" ואחרים.

 בכתבי-עת אידיים: "די צייט", "דאס אידישע פאלק", "לעמבערגער טאגעבלאט", "דער אידישיער קעמפער" (גם בחתימת "ברק"), "יידישעס טאגעבלאט" (ניו-יורק), "דער אמעריקאנער" (גם בחתימת י. עזריאלי) "דאס פאלק" (נ. י.), "צוקונפט", ,'דער פריינד", "מארגען זשורנאל", "די נייע וועלט" (גם בחתימת "ב. ארנסט" ובעילום שם), "דאס לעבען", "דער גרויסער קונדס" (בחתימת "בע... בע..." ושמות שונים), "דער טאג", "פארווערטס" ואחרים.

 תרגם (מלבד כתבי שלום-עליכם) מכתבי טולסטוי. א. טשחוב ואחרים.

 בתו <persName>תמרה</persName> אשת המהנדס אוריאל כהנא (בן הפרופ' אברהם כהנא).

</p></div>
         <div type="bibliogrphy">
            <listBibl>
<bibl>Volume: #3 ,Page: 1194 ,URL: http://www.tidhar.tourolib.org/tidhar/view/3/1194</bibl><bibl>Volume: #3 ,Page: 1195 ,URL: http://www.tidhar.tourolib.org/tidhar/view/3/1195</bibl>
<bibl>Volume: #3 ,Page: 1196 ,URL: http://www.tidhar.tourolib.org/tidhar/view/3/1196</bibl>
            </listBibl>
         </div>
      </body>
  </text>
</TEI>
