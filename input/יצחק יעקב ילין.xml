<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2097 ,URL: http://www.tidhar.tourolib.org/tidhar/view/5/2097</bibl><bibl>Volume: #5 ,Page: 2098 ,URL: http://www.tidhar.tourolib.org/tidhar/view/5/2098</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק יעקב ילין</persName>

</head>
         <div><p> נולד בירושלים, כ"ז אייר תרמ"ה (1885), לאביו הרב <persName>צבי הירש</persName> בן הרב <persName>שלום שכנא</persName> שעלו מסקידל שבמחוז גרודנה (ראה עליהם ערכים מיוחדים בכרך זה) ולאמו <persName>מיכלה</persName> בת הרב ר' <persName>יצחק.</persName>

 למד בת"ת ובישיבת "עץ חיים". בבית אביו, שהיה ידען גדול בדקדוק, השתלם מילדותו בלימוד זה בשקידה עצמית, ובין הספרים הרבים שאסף אביו (מקצתם גם למסחר בהזדמנות) מצא ספרים מהספרות החדשה והרנה לקרוא בהם. (היו גם ספרים "אסורים" וסגורים בארון מיוחד לבל יכשלו בהם הילדים, ולפעמים הצליח להציץ גם בהם). בדרך זו וגם בהשפעת אמו, התפתח בו מילדותו כשרון סגנוני וספרותי. התחיל כותב דבריספרות שונים בפרוזה ובחרוזים ועוד בלמדו בחדר ערך עתון בכתב-יד בהשתתפות אחדים מחבריו.

 נשא לאשה את <persName>לאה מרים</persName> בת הרב <persName>משולם זלמן</persName> <persName>שפירא</persName> בן הרב <persName>חיים יעקב שפירא</persName> , שהיה ראב"ד בביתדינו של הגאון ר' <persName>יצחק אלחנן ספקטור</persName> בקובנה ואח"כ בבית-דינו של ר' <persName>ישראל סלנט</persName> בירושלים.

 בתרס"ז התחיל מפרסם מאמרים ב"החבצלת". בניסן תר"ע יסד וערך את השבועון "מוריה". בתרע"א החל מוציאו פעמים בשבוע, בתרע"ג ארבע פעמים בשבוע ובסוף תרע"ג עשהו לעתון יומי. בתרע"ד הוסיף עליו


 מהדורה שבועית מוגדלת בשביל הקוראים בחו"ל. בטבת תרע"ה נסגר בפקודת השלטון הטורקי משהלשין מישהו, כי האחראי, בעל הרשיון, מר<persName> יעקב מרגובסקי,</persName> נמצא מחוץ לגבולות הממלכה. מאז הוציא בתרע"ו ובתחילת תרע"ז 14 חוברות לעניני השעה, שלפי החוק לא דיו זקוקות לרשיון: שמונה בשם "לפי שעה", חמש בשם "מענינא דיומא" ואחת בשם "תרע"ו". בעקב תלאות מלחמת-העולם נתגלגל מירושלים לפתח-תקוה, שהיתה מרכז ישובי גדול למגורשי יפו ותל-אביב ולמהגרים רבים מירושלים. שם הוציא עתון יומי בהקטוגראף, בו מסר בתרגום עברי את ההודעות מהמתרחש בשדות הקרב שהשיג מאת הקונסול הגרמני ליפו שישב בוילהלמה. "עתון" זה, שהדפיסו בעצם ידיו ב-120-100 העתקות, היה המקור היחידי לחדשות בשביל הקהל הרב שהתרכז אז בפתח-תקוה, והפצתו ומכירתו נעשתה בידי <persName>מוניש אייזנמן</persName> מגולי ירושלים. משנכנסו האנגלים לפתחתקוה הפסיק את הוצאת עלון החדשות וחזר ירושלימה. מאדר תרפ"ד עד סוף תרפ"ה הוציא ביחד עם ר'

<persName>ישראל בר-זכאי (ברדקי)</persName> את השבועון "הד העם" בירושלים. בראשית תרפ"ז נכנס כחבר למערכת "דאר היום" וכתב בו יום-יום את הפרק "מיום עד יום" (3-2 מאמרי תגובה והערכה על ענינים אקטואליים,) ולעתים קרובות גם מאמרים במדורים אחרים בחתימת י. או <persName>י"ן.</persName>

 עבודתו זו נפסקה באמצע תרפ"ט, כשהעתון הוחכר למפלגה הרביזיוניסטית <persName>וז'בוטינסקי </persName> הרכיב לו מערכת חדשה. מאז התמסר מר ילין לעבודות ספרותיות אחרות. בתרפ"א הוציא ספר לימוד לדקדוק, חלק הניקוד ובתר"ץ חלק שני לתורת הפעלים. הכין בכתב את הספרים "שפה ודקדוק בתלמוד", "אבותינו" (מחיי הדור הקודם בירושלים), "רבי שמואל סלנט" (סיפורים וזכרונות מחייו), סיפורים על רקע חיי הישוב הישן בירושלים וזכרונות מתקופת מלחמת-העולם א'.

 צאצאיו: <persName>משולם זלמן</persName> (מורה), <persName>שלום שכנא</persName> (רב בארה"ב), <persName>חיים</persName> (חימאי, מנהל ביח"ר לרפואות באנגליה), <persName>אריה </persName> (בעל ביח"ר לרהיטים בלידס, אנגליה), <persName>צבי </persName> (מתלמידי האוניברסיטה העברית), <persName>מיכה</persName> (עובד ביהלומים),

<persName>עמנואל</persName> (מתלמידי ביהמ"ד למורים מזרחי), <persName>רבקה</persName> אשת <persName>אברהם רוז, עדינה</persName> אשת <persName>גדליה הייבלום, שרה, אורה.</persName>

</p>
<p>

 תוספות: 

 נפטר בירושלים, ט' ניסן תשכ"ד (22.3.64)

 (ראה כרך ה', עמוד 2037)


</p></div>
         <div type="bibliogrphy">
            <listBibl>
<bibl>Volume: #5 ,Page: 2097 ,URL: http://www.tidhar.tourolib.org/tidhar/view/5/2097</bibl><bibl>Volume: #5 ,Page: 2098 ,URL: http://www.tidhar.tourolib.org/tidhar/view/5/2098</bibl>
            <bibl>Volume: #14 ,Page: 4577 ,URL: http://www.tidhar.tourolib.org/tidhar/view/14/4577</bibl></listBibl>
         </div>
      </body>
  </text>
</TEI>
