<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 687 ,URL: http://www.tidhar.tourolib.org/tidhar/view/2/687</bibl><bibl>Volume: #2 ,Page: 688 ,URL: http://www.tidhar.tourolib.org/tidhar/view/2/688</bibl>
<bibl>Volume: #2 ,Page: 689 ,URL: http://www.tidhar.tourolib.org/tidhar/view/2/689</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק כהן-צדק (כ"ץ)</persName>

</head>
         <div><p> נולד בעיירה דויג, ליטא, בשנת תרל"ג (1873), לאביו<persName> מרדכי </persName> ולאמו <persName>אסתר</persName> בת הרב של קהלת דויג, מגדולי הרבנים בליטא. קיבל חינוך תורני, נשא אשה והחל לעסוק במסחר. אך בשנים הראשונות לא הצליח בעסקיו וחי בדחקות. הצטרף מנעוריו לחיבת ציון ולציונות ושרת את הרעיון באמונה ובמסירות ללא כל שאיפה לטובת-הנאה עצמית או לכבוד. בשנים שלפני מלחמת-העולם הראשונה, בהיותו עני מדוכא, היה נוסע על חשבון עצמו לערי תחום המושב שברוסיה לשדל אנשים להעמדת קערות בבתי-הכנסיות בערב יום כפור לטובת הועד האודיסאי של חובבי ציון לפעולה ישובית מעשית בארץ-ישראל, ובנסיעות אלה היה מסתפק בלחם צר וסבל את כל התלאות והמחסור של נודד מחוסר אמצעים. בשנים

 שאחרי המלחמה הוטב מצבו והיה לו בית-חרושת ללבנים. אז קיים את מצות הפעולה למען בנין הארץ ביתר נוחות, אבל גם אז על חשבון עצמו והיה נוסע בערי ליטא להתרים לקרן הקיימת ולקרן היסוד והשקיע הרבה עמל כדי להשיג תרומות הגונות, מתאימות לגודל הצרכים וחשיבותה של המטרה. ואכן אמר עליו <persName>מנחם אוסישקין</persName> , שלא ראה מימיו אידיאליסט גדול כמוהו.

 ב-1925 עלה ארצה, ובהתחשב בזכויותיו הגדולות בעבר ניתנה לו משרת גובה מטעם קרן היסוד בשכר מועט, אך המציאות שראה בארץ לא התאימה לתמונה האידיאלית שתיאר לו בשאיפותיו ולא הרגיש בנפשו יכולת לגבות כספים מעניים ולכן התפטר מעבודה זו וחי בדחקות גדולה. כשם שהחמיר בתביעות כלפי עצמו, כך היה רוצה לראות גם מצד הישוב אידיאליזם והקרבה במדה עליונה, ומפעם לפעם היה חוסך מפיו ומפרסם את דברי תוכחתו בעתונים "הארץ" ו"דאר היום" כמודעות בתשלום, וכן היה עושה בפרסום דברי תוכחתו לממשלת אנגליה על שהתכחשה להתחייבויותיה כלפי העם העברי. כן פרסם שלש חוברות ("ואת ארצי חלקו", "משפט צדק", "אשות חיל") בכסף שחסך מפרוטותיו הדלות והיה מחלקן בחנם. בשנים האחרונות שלפני מלחמת-העולם השנית ניבא לבו את האסון העומד להתחולל על יהודי גולת אירופה והיה מנסה לעורר את שומעיו

 שיתאזרו כח ומאמצים להוציא מאירופה את היהודים היושבים שם על הר-געש, והיה חוסך מפיו להוצאות תרגומים והדפסות-במכונה ודמי-משלוח מכתבים ותזכירים לראשי המדינות של ארצות-הברית, מכסיקו וארגנטינה ומזהירם בדבר הסכנה המאיימת על יהודי אירופה ובדבר החובה למצא מקום-הגירה בשבילם. מזכירי השליטים היו עונים לו מפני הנימוס ומאשרים את קבלת מכתביו ומודיעים, שאדוניהם הקדישו תשומת לב לדבריו. אבל יותר מזה לא עשו.

 כשפרצה מלחמת-העולם השנית נשאר מנותק מכל קשר עם בניו שהיו בליטא הסובייטית ומאז גברו מחסורו ומצוקתו עוד יותר, ובשנותיו האחרונות


 היה סובל אף רעב ממש, שהתיש את כוחותיו והפילו למשכב, והעזרה שקיבל לפעמים לא הספיקה. וכך נפטר בתל-אביב, י"ז שבט תש"ב.

</p></div>
         <div type="bibliogrphy">
            <listBibl>
<bibl>Volume: #2 ,Page: 687 ,URL: http://www.tidhar.tourolib.org/tidhar/view/2/687</bibl><bibl>Volume: #2 ,Page: 688 ,URL: http://www.tidhar.tourolib.org/tidhar/view/2/688</bibl>
<bibl>Volume: #2 ,Page: 689 ,URL: http://www.tidhar.tourolib.org/tidhar/view/2/689</bibl>
            </listBibl>
         </div>
      </body>
  </text>
</TEI>
