<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 480 ,URL: http://www.tidhar.tourolib.org/tidhar/view/1/480</bibl><bibl>Volume: #1 ,Page: 481 ,URL: http://www.tidhar.tourolib.org/tidhar/view/1/481</bibl>
<bibl>Volume: #1 ,Page: 482 ,URL: http://www.tidhar.tourolib.org/tidhar/view/1/482</bibl>
<bibl>Volume: #1 ,Page: 483 ,URL: http://www.tidhar.tourolib.org/tidhar/view/1/483</bibl>
<bibl>Volume: #1 ,Page: 484 ,URL: http://www.tidhar.tourolib.org/tidhar/view/1/484</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק ליב גולדברג</persName>

</head>
         <div><p> נולד בעיר שאקי, פלך סובאלק (פולין), י"ד שבט תר"כ (1860), לאביו <persName>אלכסנדר סנדר</persName> הלוי ולאמו <persName>ליבה</persName> בת<persName> ברוך סגל.</persName> למד בחדר ורכש ידיעה הגונה בעברית, בכתבי הקודש ואח"כ גם בתלמוד, ובאופן פרטי למד שפות ומדעים כלליים. אח"כ למד שנתים בישיבה בקובנה. בן 18 נכנם לעבוד כפקיד בבית-המסחר הגדול למצרכי רפואה וכימיה של אחי אמו<persName> יצחק סגל</persName> (זוהי הפירמה הנודעת <persName>האחים סגל,</persName> שפעולתה השתרעה על פני חלק גדול של רוסיה ופולין) בוילנה. כאן בא במגע עם גדולי ההשכלה וחיבת ציון, ועד מהרה נמנה על מיסדי אגודת "אוהבי ציון" ופעל בהדרכת רש"י פין <persName>וי. ל. לבנדה</persName> למען ישוב ארץ-ישראל. היה חבר "בני משה". עבד בהכנתה ובארגונה של ועידת חובבי ציון בדרוסקניק בתרמ"ז וציר בה. היה מורשה חובבי ציון בגליל וילנה. בינתים עלה בדרגה בביתהמסחר עד שלאחר כמה שנים היה אחד ממנהליו.

 בשנת תרמ"ח נשא לאשה את רחל בת ר' מיכאל זלמן פינס.

 עם הופעת הרצל התמסר מיד לפעולה למען ההסתדרות הציונית, השתתף ביסוד ההסתדרות הציונית ברוסיה, היה מורשה ההסת' הציונית לגליל וילנה וחבר הועד המנהל בוילנה במשך כמה שנים. היה ציר בכל הקונגרסים הציוניים מהראשון עד ה-12 וגם אח"כ היה משתתף בכל הקונגרסים. משנת 1900 היה חבר הועד הפועל הציוני. כשנוצר אוצר התישבות היהודים פעל בקנה-מדה רחב להפצת מניותיו וכשהיה חסר סכום של כמה אלפי לירות כדי שהבנק

 יוכל להתחיל בפעולה לפי החוק, הכניס בו מכספו את הסכום החסר. היה חבר המועצה של אוצר התישבות היהודים, חבר הנהלת אנגלו-פלשתינה בנק ואח"כ גם סגן יו"ר הנהלת הבנק האפותיקאי. כשנוסדה הקרן הקימת לישראל תרם את הכסף לקנית שטח קרקע במושבה חדרה, שיהיה קנין האומה. יסד בוילנה מפעל לעזרה לעניים על-ידי הספקת עבודה להם ופרנסה בדרך כבוד. ב-1902 היה חבר הנשיאות בועידה הציונית במינסק. השתתף ביסוד ובהנהלת החברות "אחיאסף" (להוצאת ספרים עברים), "כרמל" (להפצת יינות ארץ-ישראל) ו"גאולה" (לרכישת נכסי קרקע בארץ בעזרת הון פרטי). כמנהל הפירמה הגדולה וקונסול מסחרי של צרפת בוילנה יצר קשרים עם הבארון<persName> רוטשילד</persName> ועם יק"א וחברת כי"ח לטובת ישוב ארץ-ישראל. כן תמך בהוצאת "השלח", מיסודו של אחד העם, בעתונות לאומית וציונית באידית ובתנועות הציוניות של הנוער והפועלים ונטל חלק גם ב"עבודת ההווה" ובועידת הלסינגפורס. אחרי מות הרצל העביר לוילנה את העיתון המרכזי של ההסת' הציונית, "העולם", והוציאו שם. ביקר שבע פעמים בארץ לפני מלחמת-העולם הראשונה, ובכסף הנדוניה שקיבל קנה לו אדמה בראשון לציון, והכין לו אחוזה גדולה במושבה הר-טוב כדי לחיות בה כשיעלה ארצה להשתקע כאן, וכן השקיע הרבה כספים ומרץ בפרדסנות ובהתישבות עירונית, ותמך ביד רחבה במפעלי החינוך והתרבות בארץ, במוסדות ובמפעלים שונים, שמטרתם היתה חיזוק הישוב וקידומו בחומר או ברוח בכל ענף שהוא. קנה את "עמק הזיתים" בחיפה המהוה


 כיום חלק ניכר בהדר הכרמל והשתתף בגאולתו ופיתוחו של הכרמל המזרחי בחיפה. בשנות מלחמתהעולם הראשונה, כשהמצב הצבאי הפריע פעילות כלכלית וציונית בוילנה, עבר לפטרבורג ואח"כ למוסקבה, וגם שם הלה פעיל בעניני הציונות וקיים את הקשרים עם מרכזי התנועה שבקופנהאגן ובלונדון ועם ארץ-ישראל.

 כשנודע לו ב-1916 כי אדמתו של סיר גריי היל על הר הצופים עומדת למכירה, קנה אותה באמצעות חתנו ש.<persName> טולקובסקי</persName> והקדישה לקרן הקימת במטרה להקים עליה את האוניברסיטה העברית. במוסקבה השתתף אחרי המהפכה הראשונה ביסוד העתון היומי העברי "העם" ותמך ב"הבימה" בראשית התפתחותה ובשאר הפעולות הלאומיות והציוניות. ב-1918 יצא מרוסיה דרך פינלנד לאנגליה ועלה ארצה להשתקע וב-1920 באה משפחתו אחריו. מיד התחיל בהמשך פעולותיו הצבוריות לבנין הארץ ופיתוחה. קנה ממפקדת הצבא את עתונה העברי "חדשות הארץ" ויסד את העתון היומי "הארץ" ותמך בו במשך כמה שנים. יזם ליסד חברה לאומית להוצאת ספרים. השתתף ביסוד חברת "הבונה" ובית-החרושת "סיליקט". קיים ופיתח את משקו בהר-טוב ואת פרדסו הגדול ("פרדס גולדברג") אשר ברמת-גן, שעיבודו היה תמיד על טהרת העבודה העברית, והמשיך לתמוך במפעלי ספרות ותרבות ומדע (ועד הלשון וכו') ועזרה בהתאם לצרכים הגדלים והולכים.

 בפרעות אב תרפ"ט נרצח בנו <persName>בנימין זאב</persName> (על שם המנהיג ד"ר הרצל) בפעולות-הגנה. לזכרו הקים ביתתרבות בצפון ת"א בשם "בית בנימין", יסד שכונת "תל בנימין" ליד רמת-גן ונדב שטח גדול לעירית ת"א לשם יסוד גן צבורי. בצוואתו הנחיל את מחצית הונו (כ-75.000 לא"י) לקרן הקימת, על מנת שההכנסה תשמש קרן לתמיכה קבועה במוסדות ובמפעלים שונים, תרבותיים בעיקר.

 נפטר בשוייץ, אחרי השתתפותו כאורח בקונגרס הציוני הי"ט, ביום ט"ו אלול תרצ"ה, ובכ"ה אלול הובא ארונו לקבורה בתל-אביב בבית-הקברות הישן ליד קבר קדושי תרפ"ט ובנו בתוכם.

 צאצאיו: <persName>חנה</persName> אשת האגרונום שמואל טולקובסקי; <persName>יהודית; שולמית</persName> אשת המהנדס אהרן הוכפלד (חיפה); שמואל; בנימין-זאב הי"ד.

</p></div>
         <div type="bibliogrphy">
            <listBibl>
<bibl>Volume: #1 ,Page: 480 ,URL: http://www.tidhar.tourolib.org/tidhar/view/1/480</bibl><bibl>Volume: #1 ,Page: 481 ,URL: http://www.tidhar.tourolib.org/tidhar/view/1/481</bibl>
<bibl>Volume: #1 ,Page: 482 ,URL: http://www.tidhar.tourolib.org/tidhar/view/1/482</bibl>
<bibl>Volume: #1 ,Page: 483 ,URL: http://www.tidhar.tourolib.org/tidhar/view/1/483</bibl>
<bibl>Volume: #1 ,Page: 484 ,URL: http://www.tidhar.tourolib.org/tidhar/view/1/484</bibl>
            </listBibl>
         </div>
      </body>
  </text>
</TEI>
