<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1315 ,URL: http://www.tidhar.tourolib.org/tidhar/view/3/1315</bibl><bibl>Volume: #3 ,Page: 1316 ,URL: http://www.tidhar.tourolib.org/tidhar/view/3/1316</bibl>
<bibl>Volume: #3 ,Page: 1317 ,URL: http://www.tidhar.tourolib.org/tidhar/view/3/1317</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יצחק למדן</persName>

</head>
         <div><p> נולד ה' כסלו תר"ס (1899) במלינוב, פלך ווהלין (אוקראינה), לאביו <persName>יהודה אריה</persName> (סוחר, עסקן, ממשפחת רבנים) ולאמו <persName>חיה</persName> בת ר' יצחק רוזנברג.

 קיבל חינוך עברי-תורני וכללי. עם פרוץ מלחמת-העולם הראשונה נעקרו הוריו וכל בני המשפחה

 מעיר מולדתם והוא ואחיו הבכור משה נותקו במוראות-המלחמה מהוריהם, ונדדו במקומות שונים, ואחר-כך בערי רוסיה הדרומית. מתוך רושם מהפכת פברואר והאמנסיפציה של יהודי רוסיה, התנדב לצבא הרוסי. עם פרוץ נחשול הפרעות בערי אוקראינה, ראה במו עיניו את כל הזוועות שניתכו על היהודים שבהן נרצח גם אחיו <persName>משה</persName> , והוא ניצל בנם ממות. בימי התוהו-ובוהו, מלחמת-האזרחים ומלחמת רוסיה-פולין ברח מאוקראינה ואחרי תלאות רבות הגיע לארץ-ישראל בשנת תר"פ.

 עבד בכבישים ואחרי-כן, בעבודה חקלאית בסג'רה, שרונה, יבנאל ו'בן-שמן. כן עבד בספריה המרכזית של ועדת התרבות מטעם הסתדרות העובדים.

 שירו הראשון (חוץ מהשירים שכתב בימי ילדותו ונדפסו בעתונות-הילדים "הפרחים"; "הירדן"' התפרסם ב"השלח" שלאחרי המהפכה (תרע"ח באודיסה). האכסניה הספרותית הראשונה שלו בארץ ישראל היתה ב"הדים" (בעריכת יעקב רבינוביץ ואשר ברש), אח"כ פרסם את יצירותיו ב"הפועל הצעיר". "דבר" ו"התקופה". בשנת תרפ"ז הוציא את הפואימה "מסדה" שהוא ביטוי נאמן לדור זה במאבקיו עם הגולה המתחסלת בפרפורי הגסיסה ולחבלי היצירה בבנין המולדת. פואימה זו, שזכתה מאז צאתה לשש מהדורות, היתה ללחם-נפשם של דורות חלוצים בישראל ועליה התחנך הנוער החלוצי בחו"ל ובארץ, ובבתי-ספר רבים היא משמשת כספר-לימוד קבוע. המשורר ביאליק וז'בוטינסקי העריכו יצירה זו כמופת שירת הדור.

 השתתף ביסוד "הברית העברית העולמית" בכנסיה העברית בברלין ו'-ח' תמוז תרצ"א, ויצא מטעם מרכז הברית בברלין לליטא, שם הרצה על יסודות התנועה העברית החדשה.

 בשנת תרצ"ד יסד בכוחות עצמו בלבד את הירחון "גליונות", במה בלתי תלויה מבחינה ספרותית וחברתית. ביסוד במה זו הונחה המגמה של


 המשך חדש של הספרות העברית מתוך נאמנות למסורת ספרותנו. אחת המגמות העיקריות בייסוד במה זו היתה: ריכוז מיטב היוצרים העבריים הצעירים בעולם. ולפני מלחמת-העולם השניה הצליחו "גליונות" לרכז סביבם את טובי היוצרים העברים הצעירים אשר ברוסיה הסובייטית, פולין ואמריקה. כיום משתתפים בה טובי הסופרים העברים באמריקה (ש. הלקין, ישראל אפרת, א. ליסיצקי, י. זילברשלג, הלל בבלי, ג. פרייל, א. רגלסון). כן חינך וריכז ב"גליונות" כוחות ספרותיים צעירים, שחלק גדול מהם עשו צעדיהם הראשונים בבמה זו, וכיום תופשים מקום חשוב בספרות העברית החדשה. במה זו מוסיפה להתקיים עד היום ולא נפסקה בכל תמורות הזמן וחליפות התנאים בארץ, בלי תמיכת מוסדות ציבור ומפלגות. מלבד יצירתו הפיוטית ופעולתו הספרותית כעורך פרסם ב"גליונות" וכן ב"הדים", ב"דבר" ב"הארץ" ובשבועון "מאזנים" של אגודת הסופרים מאמרים פובליציסטיים רבים, בהם הגיב בקביעות ובעקביות ללא רתיעה ומשוא-פנים בשאלות הזמן ובעיות הדור.

 חבר ועד אגודת הסופרים וחבר המועצה והקורטוריון של "מוסד ביאליק".

 בפסבדונימים: י. מתבונן, ח. שואל, ידעיה הפנימי, -דן, ועוד.

 ספריו: "מסדה" (מהדורה ראשונה הוצאת "הדים" - תרפ"ז, מהדורה ששית - הוצאת "דביר" תרצ"ו), "ברתמה המשולשת" (הוצאת "שטיבל", תר"ץ), "מספר הימים" (הוצאת "גליונות", תש"ב), "במעלה עקרבים" ("מוסד ביאליק" - תש"ו, זכה ב"פרס ברנר" לספרות יפה), "מחניים" (פרק מהחזיין "עקיבא" - "גליונות" תש"ו).

 בשנת תש"ב ערך את מדור השירים של "סדרים", מאסף סופרי ארץ-ישראל מטעם אגודת הסופרים העברים, ובשנת תש"ד ערך את המאסף השנתי הזה יחד עם אשר ברש. בשנת תש"ג הוציא בהוצאת "מצפה" ספר-מקרא לילדים "נספר ונשמע" ובו לקט אגדות ממקורות ישראל והעמים. בתש"ז הוציא את הילקוט "ספורים עברים" מסמולנסקין עד ביאליק (הוצאת יוסף שרברק ת"א).

 בין תרגומיו: המחזות "כתר דוד" ו"אגרת אוריה", עליה הוסיף מערכה מקורית (הוצגו ב"הבימה") וכן ספרים של ג'ק לונדון, יוסף קונרד, מכס ברוד, ל. פרנק, אלדנוב, יוסף רוט ועוד. בכתובים: פואימה גדולה "כשם שאני יהודי"; פרקים מהחזיון "עקיבא" וספר שירים.

 בשנת 1929 נשא לאשה את אני בת אלברט בלהיימר מהילדסהיים. שבגרמניה. בתו:<persName> יעל</persName> .

</p>
<p>

 תוספות: 

 נפטר בתל-אביב, כ' חשון תשט''ו (16.11.54) (ראה כרך ג', עמוד 1316)

</p></div>
         <div type="bibliogrphy">
            <listBibl>
<bibl>Volume: #3 ,Page: 1315 ,URL: http://www.tidhar.tourolib.org/tidhar/view/3/1315</bibl><bibl>Volume: #3 ,Page: 1316 ,URL: http://www.tidhar.tourolib.org/tidhar/view/3/1316</bibl>
<bibl>Volume: #3 ,Page: 1317 ,URL: http://www.tidhar.tourolib.org/tidhar/view/3/1317</bibl>
            <bibl>Volume: #6 ,Page: 2716 ,URL: http://www.tidhar.tourolib.org/tidhar/view/6/2716</bibl></listBibl>
         </div>
      </body>
  </text>
</TEI>
