<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4744 ,URL: http://www.tidhar.tourolib.org/tidhar/view/15/4744</bibl><bibl>Volume: #15 ,Page: 4745 ,URL: http://www.tidhar.tourolib.org/tidhar/view/15/4745</bibl>
<bibl>Volume: #15 ,Page: 4746 ,URL: http://www.tidhar.tourolib.org/tidhar/view/15/4746</bibl>
<bibl>Volume: #15 ,Page: 4747 ,URL: http://www.tidhar.tourolib.org/tidhar/view/15/4747</bibl>
<bibl>Volume: #15 ,Page: 4748 ,URL: http://www.tidhar.tourolib.org/tidhar/view/15/4748</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יקותיאל (כסוור) פדרמן</persName>

</head>
         <div><p> נולד ב<placeName>קמניץ</placeName> פודולסק, ז' כסלו תרע"ו (514.11.191)

 לאביו <persName>דוד פדרמן.</persName>

 קיבל חינוך מסורתי וכללי, למד באוניברסיטת ברלין (גרמניה)

 היה חבר הנהלת תנועת "החלוץ" וה"בונים" בגרמניה.

 נמנה על מארגני החינוך של ילדים יהודים, שהוצאו בתקופת היטלר מבתי ספר גרמניים. שימש מזכיר בית ספר כזה.

 ב-1938 טיפל בהעברת נוער יהודי מגרמניה לאנגליה, כתחנת ביניים לקראת עליה לא''י.

 עבר לאנגליה כאחד מפעילי "החלוץ''.

 בשנת 1939 בין מיסדי "החלוץ" באנגליה.

 נשא לאשה את <persName>בלה</persName> בת יואל <persName>ריינר.</persName>

 במארס 1940 עלה לארץ. זמן מה עבד בקיבוץ.

 היה מלצר באחד מבתי הקפה בחיפה.

 ראשית מעשיו - וזה מאפיין את רוחו לימוד טיסה בקורס שאורגן מטעם מוסדות הישוב. קיבל רשיון אזרחי מס' 61. חלומו היה להיות טייס בחיל האויר הבריטי. החלום לא נתגשם. באותם הימים היו הטייסים חייבים להיות בריטים מלידה.

 חבר הועד הפועל של המפלגה הפרוגרסיבית בישראל.

 ב-1942, בהיותו בחיפה, הוא מצליח לקשור קשרים עם חוגי האדמירליות. הציע לנצל את כושר הייצור של עולי אירופה בארץ ישראל. כאן מתגלות תכונותיו שעמדו לו בעתיד: כשרון לעורר אמון, והכושר להעלות תכניות הנראות

 דמיוניות אך מעוגנות יפה בקרקע המציאות. מהבריטים ביקש והשיג חמרי גלם, מבנקים הצליח להשיג מימון, וכך הוא מארגן ייצור של מלבושים, אהלים, מזון, ובסופו של תהליך - כל דברי אספקה חוץ מנשק. הוא מתקשר עם גורמי ייצור שונים פרטיים וקיבוציים. ביזמתו הופכים בתי מלאכה לבתי חרושת. הוא זוכה לתואר "קבלן מאושר" ומרחיב פעולותיו. סחורותיו מגיעות עד מלמטה ועד גיברלטר. בתום המלחמה הוא מספק סחורות לאיטליה וליוגוסלביה.

 בתקופה שקדמה להקמת המדינה רכש מחנות שלמים ועודפי ציוד, תוך כדי כך סיפק חמרים חיוניים להגנה ולתעשייה הצבאית. כאן נפגש עם אנשי "סולל בונה". כותב בספרו הלל דן: <persName>"אבא חושי</persName> אמר לי: נמצא בחיפה צעיר מוכשר וזריז שיש לו קשרים מצויינים בצבא. כך פגשתי לראשונה צעיר נמרץ - <persName>יקותיאל פדרמן".</persName> "יותר מכל נתרשמתי מצמאונו לפעולה". בגלל כשרונותיו נרתם לפעולות רכש בתקופת הקמת המדינה. בפעילות זאת נפגש עם איש משרד הבטחון <persName>פינחס קוזלובסקי </persName> - כיום <persName>פינחס ספיר</persName> . יחד הגו כמה רעיונות.

 קבלנים צבאיים אחרים הקימו לעצמם חוילה וכו', לאחר שעשו כסף והתבצרו בעסק אחד. לא כן<persName> פדרמן,</persName> שהחל ליזום את קווי ההסתערות הכלכלית על תיירות גדולה ולמלונאות בקנה מידה נרחב, ורכש כבסיס מלון קטן, אך מפורסם, "קטה דן" על שפת ימה של תל-אביב. ב-29 בנובמבר 1947 - התאריך מפורסם כי הוא קשור בהחלטה של האו"ם - נזדמן למלונו מיליונר יהודי מפלורידה - <persName>מכס הורוביץ.</persName> הוא הגיע לארץ ממחנות העקורים והביט על הכל בעיני פילנטרופ. לפתע הופיע בפניו צעיר שדיבר עמו בשפה אחרת - שפת העסקים. במהירות מסחררת גולל לפניו תכניות פיתוח והשקעה "אשר גם יתנו פרנסה לעולים חדשים, גם יפתחו את המשק וגם יביאו רווח". הורוביץ נתרשם.


 כך מצא מסילות לקבוצת משקיעים בעלי הון במיאמי. מייסד "קבוצת ישראל-מאמי"

 בעזרת כספם גלגל עסקים גדולים במלונאות, בתעשיה ובנפט ועוד. מסתבר שגם מבחינה עסקית לא נתאכזבו. שיטה זאת מאפיינת את דרכו, להיות בעיקר היוזם, המתכנן והמקים מפעלים - בעזרת הון של אחרים. ארץ של בנייה תובעת חמרי בנייה. הוא

 יוזם הקמת מפעל ליצור אסבסט ביטון. את ראשית ההשקעה קיבל מהאמריקאים שלו. בשביל השגת ידע הלך לאירופה. וכל כך רב היה כח שכנועו - והמדובר בתעשיינים שמרנים למדי לא יהודים - שהללו השקיעו מלבד הידע גם הון. כך קם מפעל "ישאסבסט" בנהריה, שהחל ב-1952 עם 30 איש, ומעסיק כיום 1000 מלבד פרנסה בעקיפין לעוד 2000 איש.

 בנה את מלון "דן" בתל-אביב, רכש את מלון "המלך דוד" בירושלים והגדילו, רכש את מלון "אכדיה" בהיותו סגור, ולאחר שנים הקים את "דן כרמל". להבטחת לקוחות ארגן שירות מיוחד במשדרים בחו"ל. הוא נכנס לעסקי בנייה החל בגנות הדר, ליד תל-מונד, וכלה בשיכון זוגות צעירים בנוה שאנן. נכנס לעסקי נורדיה בתל-אביב. מתכנן מגרדי שחקים בכרמל בעזרת אדריכל <persName>נימאייר.</persName>

 הוא רואה עצמו חלוץ מחפשי הנפט בישראל. "חברת מחפשי נפט" - שותפות "סולל בונה" <persName>ופדרמן </persName> היתה החברה שגילתה את הנפט בקידוח חלץ הראשון "מזל" 1.

 היה מהוגי רעיון צינור הנפט אילת - חיפה. פרי יזמתו - חלקו בסך 15 אחוזים בחברת הצינור.

 לאחר הצלחה בענפי תעשייה, מלונאות, נפט ובנייה נכנס, בעצת משרד החוץ, לפעולה במדינות מתפתחות. אנשיו השלימו מלון נטוש, גמור למחצה, שהוקם על-ידי הרוסים בבורמה והפעילוהו בהצלחה. עתה פועל הוא בשורה של מדינות באפריקה בדרך כלל בשותפות עם גורמים מקומיים. גם כאן מגיעים העסקים להיקף של עשרות מיליונים.

 בניגריה הוא מנהל 3 מלונות, בקונגו מארגן תעשיות וייצוא עץ. בחוף השנהב מקים שיכונים. בדאהומיי בונה מלונות ובתי חולים ותוך כך הוא מייסד חברות מימון והשקעה בשוייץ, חברת השקעה בבריטניה, בשותפות עם <persName>יצחק וולפסון,</persName> חברת פיתוח ומימון בניו-יורק בשביל פעולות בישראל ובאפריקה, והיזמה רק בראשיתה.

 הקים אימפריה כלכלית של 36 חברות ודוגל בפיתוח הארץ בשיטות קפיטליסטיות-ליברליות של יזמה, תכנון נכון, ידע, יעילות, חסכון והקפדה על פרטים קטנים בביצוע, מזכיר תמיד את היותו חניך של הד"ר גיורא יוספטל הסוציאליסט.

 הוא רואה עצמו עדיין מכמה בחינות כמדריך ולא כמנהל. "מדריך צריך ללמד, לתת הוראות, ויחד עם זאת להישאר חבר וידיד אישי של חניכיו. כאלה הם יחסי אנוש שיש לטפח אצלנו בכלכלה, כי החומר האנושי הוא האלמנט היקר ביותר", הוא מסביר. חבריו לתנועה של פדרמן היו גרעינו של קיבוץ גלעד. אלו מחבריו שנטשו את הקיבוץ נקלטו בשנים האחרונות כמנהלים במפעליו הרבים, בחלקם לאחר תקופת הכשרה על חשבונו בחו"ל.

 מה סוד הצלחותיו ? אפשר לנצל קוניוקטורה פעם או פעמיים, אולם אצלו מצליחים כל העסקים. הוא מכחיש שהדברים תלויים במזל. אין הוא מאמין בנסים. "קל לעשות כסף, אולם קשה להרוויח את הכסף", והוא רואה עצמו בקטגוריה השניה. אצלי הרווח הוא תוצאה של חישוב כלכלי בריא. הוא מאמין בתכנון מדוקדק, בסקר מדוייק כבסיס לכל מפעל או עסק. לאחר מכן היא דואג לרכישת ידע ומטה אוזן לעצת מומחים. לאחר מכן הוא מגיע להגשמה, ואחר כך רואה מתפקידו פיקוח קפדני על כל פרט ופרט. גם יריביו אומרים שהוא יודע לנהל את עסקיו. והראייה - המלונות. הנה נטלו אנשיו מלון נעול כמו "אכדיה", והפכוהו לעסק מצליח. את הצלחת "ישאסבסט" מייחס הוא לניהול טוב בהדרכת מומחים גויים. אפילו בשטח הנפט לא התרחש נס, "אם כי היה זה סיכון מחושב". היו סקרים מתקופת הבריטים. הם קדחו בחלץ, וכנראה ידעו מה הם עושים. גם הגיאולוג הבטיח שיש נפט.

 מלבד סגולות של ניתוח כלכלי הוא מחונן בחוש של עיתוי נאות. לדבריו אסור לגשת למפעל לפני הזמן. כך למשל דחה במשך שנים את הקמתו של "דן כרמל", עד שמימדי התיירות בארץ הצדיקו זאת. מאותה בחינה הוא טוען שטרם הגיעה העת להקמת המלון בערד. "אולי בעוד כמה שנים". איך הוא מנהל את עסקיו המסועפים? העובדה

 המפליאה ביותר היא קיומו של משרדו הראשי בדרך העצמאות בחיפה. במשרד זה יש בסך הכל שתי מזכירות ושני עוזרים אישיים. מלבדם יש לו מספר מצומצם של מבקרי מפעלים. זה הכל. הוא דוגל בשיטת הדיצנטרליזציה. הוא משכיל לבחור לו עוזרים - תוך העדפת חבר נעוריו, כאמור לעיל. לאחר הדרכה הוא נותן סמכויות ומטיל אחריות. יחד עם זאת אינו פוסק מביקורת ובדיקת הדברים לא בשיטה הביוקרטית. הוא מעדיף את הבקור האישי והגישה האנושית הבלתי אמצעית.

 עוזריו מספרים כי הוא משתלט על עסקיו בעזרת זכרון בלתי רגיל, כשהוא מזכיר לאדם פרטי שיחה מלפני שנתיים או שלוש. הוא נחון


 בעיינות בלתי רגילה ובראיית פרטי-פרטים עד תומם. מדגיש בעצמו את ערך הפרטים הקטנים. "חוזק השרשרת תלוי בחוזקה של החוליה החלשה ביותר" הוא מכריז. בד בבד עם דיון בתכניות גרנדיוזיות מתפנה להערות קטנות בענינים פעוטי ערך לכאורה, דבר המפליא תמיד את אנשיו.

 בגיל 50 נראה הוא תוסס ודינמי כבעבר. הוא מדבר על דברים גדולים. הוא חולם למשל על מסחר גדול עם הגוש המזרחי. לא מכבר גם ביקר ברוסיה. מדבר על עסקים גדולים עם אירופה. תוך כדי כך מציין הוא שיש לו קשרים מצויינים עם הכלכלה באירופה ובאמריקה ואף עם שרים ונשיאים "והמדינה איננה מפסידה מקשרים אלה". עתה הוא יוזם פתיחת חברת השקעות בלוכסנבורג לשם עסקים משותפים עם מדינות שונות, צרפת. למשל.

 בתו <persName>אירית </persName> (אירנה). (אריה נשר).

</p></div>
         <div type="bibliogrphy">
            <listBibl>
<bibl>Volume: #15 ,Page: 4744 ,URL: http://www.tidhar.tourolib.org/tidhar/view/15/4744</bibl><bibl>Volume: #15 ,Page: 4745 ,URL: http://www.tidhar.tourolib.org/tidhar/view/15/4745</bibl>
<bibl>Volume: #15 ,Page: 4746 ,URL: http://www.tidhar.tourolib.org/tidhar/view/15/4746</bibl>
<bibl>Volume: #15 ,Page: 4747 ,URL: http://www.tidhar.tourolib.org/tidhar/view/15/4747</bibl>
<bibl>Volume: #15 ,Page: 4748 ,URL: http://www.tidhar.tourolib.org/tidhar/view/15/4748</bibl>
            </listBibl>
         </div>
      </body>
  </text>
</TEI>
