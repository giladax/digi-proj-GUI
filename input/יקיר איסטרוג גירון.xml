<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 362 ,URL: http://www.tidhar.tourolib.org/tidhar/view/1/362</bibl><bibl>Volume: #1 ,Page: 363 ,URL: http://www.tidhar.tourolib.org/tidhar/view/1/363</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יקיר איסטרוג גירון</persName>

</head>
         <div><p> מגדולי בוני הישוב. שמו העיקרי שמואל דוד, אולם רגילים היו לקראו עפ"י כנויו - יקיר איסטרוג. נולד ב<placeName>אדריאנופול</placeName> בשנת תקע"ג. חונך על ברכי אביו ר' אליקים גירון, רבה של אדריאנופול. בשנת תקצ"ה מת אביו ור' יקיר הבן ישב על כסאו. בתר"ב' כאשר פרץ הריב בין ראשי קהלת קושטא, היזמן ר' יקיר גירון מטעם הממשלה ליישב את הסכסוך. כשהגיע לשם החליטה הקהלה למנותו לרב עליהם ועל כל ארץ תוגרמה. הוא נעתר לבקשתם וישב על כסאו של ר' יעקב אביגדור שהורד עקב הסכסוך. על כסאו ב<placeName>אדריאנופול</placeName> השאיר את בנו ר' אברהם גירון. מנוי זה של ר' יקיר היה למאורע חשוב בחיי הקהלה שעייפה מסכסוכים. הוא עמד בראש העם והנהיג סדרים חשובים, תקן תקנות מועילות והחזיר לקהלה את הודה ותפארתה הקדומים. חלף פעולותיו אלה העניק לו השולטן עבדול עזיז תוארי כבוד החשובים ביותר שלא זכו להם החכמים שלפניו. המלך קבע לו גם משכורת של חמשת אלפים גרושים לחדש, ושרי החצר הטו אזנם לכל תביעותיו ודרישותיו של הרב למען בני עמו היהודים, כי ידעו את האיש ואת שיחו.


 אולם לא לקהלתו שבגולה בלבד הקדיש ר' יקיר את נחו אלא גם, ובעיקר, לארץ האבות. א"י היתה המרכז בנפשו ורעיונו והוא השתדל בכל כחו ליישב את הארץ. כשנשלח אחד מ"חובבי-ציון" לקושטא כדי להשיג רשיון לקנית קרקעות בא"י, עזר לו ר' יקיר והדריכו למען יצליח בשליחותי החשובה. בהגיעו לגיל של ששים שנה תקפו עליו געגועיו לארץ הקדושה, והוא אמר בשירו המפואר:

 קרבת אלהים בציון אחפוצה עד כי אחזה זקנה בי קפצה עוד לא אהיה חובש אדור (צ"ל: אדרת או הדור) ואשה לא אוכל לסבול רב המעמסה.

 הממשלה התורכית שהיתה מעוניינת כי ר' יקיר ישאר על כסא הרבנות בקושטא לא הרשתה לו אלא בעל כרחה למלאות את שאיפתו כי לא רצתה לגרום לרב הזקן אי-נעימות. במכתבו כותב הוזיר הגדול של השולטאן אל הקהלה: "יקיר אפנדי, קיימאקאם חכם באשי, הודיע לנו כי חפץ הנהו לעזוב משמרתו ונפשו שוקקה עתה, במלאות לו ששים שנה, לעלות ירושלימה לשפוך שיח לפני אלקים חיים במקום הקדוש... ויבקש מאתנו לתת לו רשיון על זה, אנחנו מלאנו את בקשתו והרשות נתונה לו". כשנודע הדבר לר' יקיר כתב את שירו הנ"ל, ועל כך הוא כותב:

 ירום הוד מלכנו על כל גויי עליון כי לשלם נדרי נתן לי רשיון לחזות בנועם אל שדי בציון בתורה להגות ולחוס על אביון.

 הממשלה הבטיחה גם לשלם לו מדי חדש בחדשו את מחצית המשכורת שהיה מקבל, היינו אלפים וחמש מאות גרושים.

 ביום א' י"ח באייר תרל"ג עזב הרב את קושטא והלך לאדריאנופול כדי לסדר את העברת נכסיו לירושלים ולהפרד מעל משפחתו. כבוד גדול עשו לו כל בני העיר - בלי הבדל דת - בצאתו. בסוף חדש אב הגיע ליפו. רבני ירושלים שלחו את ר' רפאל מאיר פאניז'יל ראש הקהלה ואת ר' יעקב שאול אלישר בא-כחו של הראש"ל ר' אברהם אשכנזי, לקבל את פניו. חמשים מחכמי הספרדים וביניהם הראש"ל הנ"ל, יצאו לקראתו למוצא. ר' יקיר גירון הגיע לירושלים בר"ח אלול. הוא הובא עם שיירה גדולה - חיילים מלפניו ומאחריו הלכו הרבנים, ראשי-הדתות והקונסולים. הוא היה רכוב על סוס לבן ולבוש גלימה רשמית מרוקמת זהב וחבוש מצנפת יקרה.

 בירושלים יסד בכספו ישיבה בשם "חסד ואמת" ובה הגה בתורה עם הרבה מחכמי העיר. אולם, כאמור, לא רק לקיים את מצוות העליה לארץ היתה מטרתו, הוא חשב לפעול ולעשות למען בנין הארץ. אין פלא איפוא שר' צבי קלישר ראה בו כאיש המוכשר לנהל את החברה לרכישת קרקעות בא"י ור' יקיר הועמד בראש המפעל. תפקיד החברה היה גם למסור את הקרקעות ליהודים שיקימו עליהן יישובים חקלאיים עבריים. לתכלית זו נסע בלווית העסקן ר"ז הויזדורף

 ליריחו. באותו פרק זמן הביא גם הצעה שניה לפני הרב קלישר לרכוש חלקת אדמה גדולה בקרבת יפו. אז התאספו ראשי החברות ליישוב א"י בגרמניה ושלחו להרב גירון חלק גדול מהכסף כדמי קדימה. ליתר בטחון בקשו שהדבר יגמר באמצעות הקונסול הפרוסי. סמוך לכן התכונן לרכוש שטח אדמה בקרבת ירושלים בשביל מאה יהודים מבוקרשט (רומניה). אולם פתאום, בי"ז שבט תרל"ד, שבק חיים והוא בראשית פעולותיו.

</p></div>
         <div type="bibliogrphy">
            <listBibl>
<bibl>Volume: #1 ,Page: 362 ,URL: http://www.tidhar.tourolib.org/tidhar/view/1/362</bibl><bibl>Volume: #1 ,Page: 363 ,URL: http://www.tidhar.tourolib.org/tidhar/view/1/363</bibl>
            </listBibl>
         </div>
      </body>
  </text>
</TEI>
