ירחמיאל וולפסון

Volume: #10 ,Page: 3607 ,URL: http://www.tidhar.tourolib.org/tidhar/view/10/3607

 תוספות: 

 (ראה ערכו בכרך עשירי, עמוד 3607)

 נולד בשנת תרנ"ו (1896), בעיירה גלוסק (רוסיה לבנה).

 למד ב"חדר" ובבית-מדרש. אצל מורים משכילים פרטיים קיבל חינוך עברי וכללי.

 בחוץ-לארץ היה פעיל בתנועת "צעירי ציון".

 בשנת 1921 גנב את הגבול הרוסי ולאחר טלטולים של שנה הגיע לווארשה, ושם עלה בידיו להשיג סרטיפיקאט בהמלצת גיסו שמואליק הפטר מכפרגלעדי, מראשוני אגודת "השומר", שפעל אז בפולין בקרב הנוער מטעם "החלוץ".

 בהגיעו לארץ נשלח עם רעייתו צפורה (ראה ערכה בכרך י' ובמדור "הוספות ותקונים" בכרך הזה) לכפר-גלעדי על-ידי ישראל ומניה שוחט  (ראה ערכם בכרכים א'-ב') מאגודת "השומר", שעליה נמנה אחיו, יהודה וולפסון, מחלוצי העליה השניה (במותו נטמן בבית-העלמין של השומרים בכפר-גלעדי).

 בכפר-גלעדי היה רועה-צאן.

 ב-1923 עבר לירושלים ועבד במועצת הפועלים.

 ב-1924 בא לפתח-תקוה, זמן-מה עבד בקופתחולים, רכש קרקע בכפר-גנים ונטע פרדס בתנאים

 קשים ומסוכנים (חוסר מים מספיק לכתחילה, התנכלות הערבים).

 ב-1928 התישב בתל-אביב, ממשיך לעבד פרדסו ועומד לימין רעייתו בהנהלת גן-הילדים.

 ב-1929 עלו לארץ הוריו מרוסיה (נפטרו בקיבוץ תל-יוסף, מקום מגוריהם של שתי בנותיהם).

 שומר-מצוות, בקי בספרות התורנית ובשפה העברית ותרבותה.

 בשל סגולותיו הנפשיות והתרומיות אהוד על מכריו וידידיו הרבים מכל שדרות העם וחוגים אינטלקטואליים.

 חבר באגודה לפולקלור ""ידע עם" (בראשותו של המלומד ד"ר יום-טוב לוינסקי), בחוג "רמבם" (בהנהלתו של חיים דב ערמון, המקיים בביתו מדי שבוע בשבוע שעורים לשם עיון בכתבי רמב"ם), בחוג לתנ"ך על-יד מועצת הפועלים בתל-אביב (המרצה - גדליה ורדי).

Volume: #16 ,Page: 4999 ,URL: http://www.tidhar.tourolib.org/tidhar/view/16/4999