<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #11 ,Page: 3760 ,URL: http://www.tidhar.tourolib.org/tidhar/view/11/3760</bibl><bibl>Volume: #11 ,Page: 3761 ,URL: http://www.tidhar.tourolib.org/tidhar/view/11/3761</bibl>
<bibl>Volume: #11 ,Page: 3762 ,URL: http://www.tidhar.tourolib.org/tidhar/view/11/3762</bibl>
<bibl>Volume: #11 ,Page: 3763 ,URL: http://www.tidhar.tourolib.org/tidhar/view/11/3763</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישורון שיף</persName>

</head>
         <div><p> נולד בראשון לציון, ה' אלול תרע"ה (25.8.1915).

 לאביו<persName> מאיר שיף</persName> (מראשוני העלית השניה, ממורי הסמינר העברי של חברת "עזרה", מורה, וממתנדבי הגדוד העברי הראשון) ולאמו<persName> חסיה</persName> בת<persName> זלמן גינזבורג</persName> .

 מאביו קיבל את ידיעותיו הרבות בלשון העברית ובספרותה העתיקה. סיים את בית הספר העממי, שנתים למד בגימנסיה העברית "הרצליה" בת"א ומשם עבר לסמינר למורים בירושלים.

 בשנת 1933 קבל משרת מורה בבן-שמן, לימד בכיתות הגבוהות מקצועות עבריים וערבית.

 ערבית למד מפי המורה הערבי הזקן שייך <persName>סעיר</persName> <persName>אל-פאר</persName> מלוד, וזה הכניסו בסוד הקוראן והספרות הערבית.

 בשנת 1935 נרשם לאוניברסיטה העברית בירושלים והשתלם במדעי המזרח. למד ועבד במחלקה המדינית של הסוכנות היהודית שראשה היה <persName>משה שרת</persName> . תפקידו היה - לתרגם ולהוציא ביולטין יומי של קטעים מהעתונות הערבית.

 משרה נוספת קיבל כממלא מקום המורה לערבית בסמינר העברי בבית הכרם.

 בשנת 1938 מינהו<persName> משה שרת</persName> כמזכירו האישי.

 עבר קורס סגנים בהגנה והיה פעיל בשורותיה.

 אחרי שסיים את לימודיו באוניברסיטה, נמנה בקיץ 1940 עם פעילי ההגנה שנשלחו לצבא הבריטי. הוא מצטרף ליחידת החפרים היהודים מא"י, עולה לדרגת סמל. אחרי אימון בסיסי בסרפנד, נשלח למרסה-מטרוח שבמצרים ובראשית 1941 מגיע לטוברוק. היחידה שלו עוסקת בטעינה ופריקה מאניות. המדבר המערבי סוער במלחמה אדירה, הבריטים מתקדמים ונסו

 גים חליפות, היחידה נשלחת ליוון. באה נסיגת הצבא דרך כבישי יוון המופצצת מהאוויר, המורעשת מהים, המוקפת צנחנים גרמנים. בקלמטה מתפרקת היחידה בערבוביה הכללית. קומץ מצליח להגיע לחוף ולמצוא סירה ובה יוצאים לים הפתוח.

 אנית מלחמה בריטית אוספת אותם ומביאתם לאלכסנדריה (מצרים). הוא נשלח לבסיס חפרים המתארגנים מחדש ועולה לדרגת סגן-משנה. נשלח לקפריסין ונעשה ל"אינטליג'נס אופיסר", מבקש העברה לפרס ולעירק, נספח ליחידה הודית, פועל בבגדד יחד עם<persName> אנצי סירני </persName> להעלאת יהודי עירק לארץ, ובטהרן (פרס) עוזר להבריח לארץ יהודי פולין שהגיעו לפרס מרוסיה. עלה לדרגת סרן (קפטן).

 בהיותו בכורדיסטן, עסק שם בגיוס אשורים למשמר המתקנים הצבאיים הבריטיים. כשהחלה ההתארגנות ה"פלסתיין רג'ימנט", גרעין הבריגדה היהודית, הוא מבקש העברה לבריגדה, מוחזר לסרפנד, וביחידתו, המורכבת מטובי בני המשקים, הוא הקצין היהודי הבכיר.

 כנותו הרבה והטמפרמנט התוסס שלו מביאים לחילוקי דעות עם מפקדו הבריטי, והוא מועבר למצרים ונספח ליחידה אחרת.

 בשנת 1946 הוא משתחרר מהצבא הבריטי וחוזר לארץ. בימים ההם חלו שינויים גדולים במחלקה המדינית של הסוכנות היהודית והוא מושאל למחלקת הקרקעות של הקרן הקיימת לישראל, ובזמן חופשתו מתחיל ללמוד משפטים.

 באוויר כבר תלויה אווירת המאורעות לקראת ההכרעה באו"ם. הישוב העברי מתכונן להגנה ולמלחמה והוא מקבל עליו את הפיקוד על דרום ירושלים.

 באחד הימים בחזרו במכוניתו עם עוד שני חברי ההגנה מסיור במקור חיים לתלפיות. שוטרים ערבים עורכים חיפוש במכונית, נמצא נשק, השלושה מובאים לתחנת המשטרה הקרובה, הסרג'נט הערבי מציע לו. אם ישלם תמורת 50 לא''י לאיש, יוכל לטשטש את הפרשה. ואם לא ישלמו, צפוי להם מאסר ומשפט צבאי. מציע שהסרג'נט ישלח את אחד מאנשיו לתלפיות כדי שיוכל לגייס שם את הכסף. שני שוטרים ערבים נוסעים עמו לתלפיות. כאן מצווה <persName>שיף </persName> על חבריו ללוות את שני השוטרים למבואות השכונה ולגרשם. למחרת הוא יורד למחתרת.

 נשא לאשה את <persName>רות </persName> בת<persName> פרומה ואשר זליג ויצמן</persName> (ראה כרך ד', עמוד 1843).


 באה שורה של תפקידים בטחוניים: פיקוד על גדוד "מכמש" שפלוגותיו פוזרו אחרי-כן בין גושי עציון, עטרות וירושלים. ארגון מערכת ההגנה באזור ים המלח. נתמנה לעוזרו של דוד שאלתיאל, מפקד מחוז ירושלים, יישור הידורים עם הגורמים האזרחיים בירושלים הנצורה, קשר עם חברי הנהלת הסוכנות שנשארו בעיר, מגע עם אצ"ל ולח"י ותיאום הפעולות אתם, ביקור בזירות הקרב ודיווח על מהלך הקרבות.

 באחד הימים נשלח ביחד עם<persName> יצחק לוי </persName> (כיום סגן מנהל כללי של משרד ראש הממשלה) בג'יפ למטה הכללי ברמת גן לקבל אישור לכיבוש העיר העתיקה. בן-גוריון מאשר את הפעולה, אבל מצב הענינים פועל נגדה.

 בתקופת ההפוגה הוא משתתף במו"מ עם הלגיון בבנין הכנסיה סין-ג'ורג'. הקולונל עבדאללה תל, כובש הרובע היהודי, מגנה בחריפות את פרשת דיר-יסין. בענינים צבאיים כקריאת מפה ופרטים טאקטיים, מיעץ לתל הקצין הבריטי האנקן-טוין, לשעבר קצין משטרת המנדט. שיף משתתף בדיון על התווית הקווים.

 כאשר פושטות שמועות על אפשרות של בינאום ירושלים, מציעים לו לקבל את הפיקוד על משטרת ירושלים, הצריכה להיות שלוחה בטחונית של המדינה. עטור נזר כסף על הכובע הבריטי בא שיף לבירה ויושב בחדרו של המפקח הכללי האחרון של משטרת המנדט. הוא מפקד משטרת המחוז. אין הוא חסר צרות ומתיחות; רצח הרוזן ברנדוט, פיזור לח"י, פיטורי שוטרים מתקופת המנדט תוך מאבק קשה בפני בית המשפט העליון, האשמות ההבל שהוא ציווה לחסל את יוסוף אבו-גוש, ששיתף פעולה בעבר עם לח"י (ישורון שיגר שליח אל מעבר לגבול, לכפר אימוואס, וזה הביא מכתב מאת <persName>יוסוף </persName> החי והשלם).

 ב-1950 הועבר מירושלים לפיקוד על משטרת הצפון. הוא מלווה את מר בן-גוריון במסעו ליוון ולאנגליה, מכתת רגליו במשך ימים בין חנויות הספרים באוכספורד בהן היה רוכש את ספריו. בן-גוריון נזכר אז במסע אחר בו כבר ליווה אותו ישורון: הדבר היה ב-1939, כאשר ערכו <persName>בן-גוריון</persName> , ד"ר<persName> דב יוסף</persName> ומר<persName> י. טבנקין</persName> מסע מיגע דרך הערבה לאום-רשרש, היא אילת של היום.

 ממחוז הצפון למטה הכללי של המשטרה בתלאביב, לראשות אגף החקירות. עתה הוא קצין משטרה מנוסה. כשהיה בירושלים, טירון בתפקידו, - רגיל היה ללמוד על עורו את תפקידי המשטרה: עסק

 בגבית עדויות, סייר ברחובות ושימש דוגמה לשוטריו, שרובם היו טירונים. אותו זמן היה יוצא מן הכלל לגבי עשרות הקצינים הטירונים, שראו את העיקר בעבודה מנהלתית ולא גילו רצון להתעמק בסוד החקירה. שהיא האלף-בית של עבודת המשטרה.

 כאשר נקרא להיחקר בפני ועדת החקירה הפרלמנטרית בקשר עם פרשת מחנה המעצר בג'למה (בו נכלאו החשודים בנסיון להתנקש בכנסת), לא שמר על לשונו והפליט "הועדה נוהגת משוא פנים בעבודה". בתקופתו מתגלית המחתרת שאנשיה הובאו בפני בית הדין הצבאי בצריפין ונדונו לתקופות ממושכות של מאסר. אבל האימפולסיביות שלו אינו מניחה לו לגבור על חילוקי הדעות עם המפקח הכללי<persName> יחזקאל סהר</persName> , וב-1953 פרש מהמשטרה.

 מציעים לו תפקידים במנגנון הממשלתי (סגן נציב מס הכנסה, ממונה על עניני ערבים במשרד ראש הממשלה, בשרות החוץ); אבל הוא הממורמר הולך דוקא לעבודה בסקטור התעשיתי הפרטי: מנהל חברת "סרן" לייצור פלסטיק.

 אך המקום לא הלם את שאיפותיו, וכאשר קמה "נפטא", החברה לחיפושי נפט, ייצג בהנהלתה את הסקטור הציבורי. כך בא במגע ראשון עם ענייני הנפט בישראל, וכאשר מציעים לו במרס 1957 לקבל את האחריות להנחת צינור הנפט מאילת לבאר-שבע (8 צול), הוא בתוך תוכם של הענינים.

 בדיוק חודש אחרי שקיבל את התפקיד הושלם הקו אילת-באר-שבע. מיכלית נפט ראשונה נכנסה לאילת והנפט הוזרם בצינור. והוא זרם ללא הפרעות. הנסיון הצליח. המיליונים לא בוזבזו. מבאר-שבע הועבר הנפט ברכבת ובמכוניות-מיכליות לחיפה, וכאן רוכז במתקנים ארעיים. בידי "אפיקי נפט", החברה שבראשה הועמד, הופקדו הפעלת קו הנפט, שכלולו והרחבתו. בתחום פעולתה של החברה נכנסו גם כל שאר צנורות הנפט בארץ, כולל זה של "חלץ".

 השלב השני בפיתוח הקו כלל את הנחת הצינור של 16 צול מבאר-שבע לאשדוד. זה הושלם באוגוסט 1957. מאשדוד הובא הנפט באניות לחיפה. בראשית 1959 רכשה ישראל את הטנקים לנפט של חברת הנפט העיראקית, כ-1000 דונם במפרץ חיפה. עתה נקלט הנפט מאילת בטנקים אלה ומהם הוא מוזרם לבתי הזיקוק הסמוכים.

 הצלחת קו הנפט מאילת הניעה את האוצר, שהוא בעליה של "אפיקי הנפט", להרחיב את כושר הספיגה


 של הקו בהנחת צינור בן 16 צול מאילת לבאר-שבע. אבל לזה היה דרוש הון רב, והאוצר הגיע למסקנה שרצוי להחכיר את הקו לחברה בינלאומית שתוכל לספק את האמצעים להקמתו ולתפעולו. ההכנסות יהיו בידי החברה, וישראל תקבל תמלוגים תמורת השימוש בצינור. כיום מזרים הצינור כמיליון ורבע טון לשנה. עם השלמת הצינור הגדול יוזרמו קרוב לששה מיליוני טון (התצרוכת השנתית של ישראל היא כמיליון וחצי טון). כך תהיה ישראל למעבר חשוב של נפט לעולם המערבי.

 חומר זה מתוך מאמרו של <persName>חביב כנען </persName> (ב"הארץ"). צאצאיו: <persName>חולדה, רימה</persName> .

</p></div>
         <div type="bibliogrphy">
            <listBibl>
<bibl>Volume: #11 ,Page: 3760 ,URL: http://www.tidhar.tourolib.org/tidhar/view/11/3760</bibl><bibl>Volume: #11 ,Page: 3761 ,URL: http://www.tidhar.tourolib.org/tidhar/view/11/3761</bibl>
<bibl>Volume: #11 ,Page: 3762 ,URL: http://www.tidhar.tourolib.org/tidhar/view/11/3762</bibl>
<bibl>Volume: #11 ,Page: 3763 ,URL: http://www.tidhar.tourolib.org/tidhar/view/11/3763</bibl>
            </listBibl>
         </div>
      </body>
  </text>
</TEI>
