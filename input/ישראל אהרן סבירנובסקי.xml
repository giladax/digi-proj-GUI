<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2860 ,URL: http://www.tidhar.tourolib.org/tidhar/view/7/2860</bibl><bibl>Volume: #7 ,Page: 2861 ,URL: http://www.tidhar.tourolib.org/tidhar/view/7/2861</bibl>
<bibl>Volume: #7 ,Page: 2862 ,URL: http://www.tidhar.tourolib.org/tidhar/view/7/2862</bibl>
<bibl>Volume: #7 ,Page: 2863 ,URL: http://www.tidhar.tourolib.org/tidhar/view/7/2863</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל אהרן סבירנובסקי</persName>

</head>
         <div><p> נולד בסיון תרנ"ב (1892) בטורץ שליד מינסק, רוסיה הלבנה.

 לאביו <persName>יצחק יוסף</persName> ולאמו <persName>חיה פייגל </persName> לבית<persName> דוידובסקי.</persName> עד גיל 13 למד בחדרים, בהם למד גם את השפה העברית ודקדוקה. אח"כ בישיבות מיר, נובהרידוק (ישיבה לפי שיטת המוסר, שהמשכה קיים בארץ בישיבת "בית יוסף" בתל-אביב ובסניפים במקומות אחרים), ושוב במיר ואח"כ בסלוצק. כאן החל להציץ בספרי השכלה ונסע לאודיסה ללמוד בישיבת "רב צעיר", בה למד תלמוד לפי שיטה מדעית והשתלם גם בהשכלה כללית.

 בגלל פרוץ מלחמת העולם א' הוכרח להפסיק את לימודיו. תחילה עבד בבית-חרושת לנשק בפטרוגראד.

 אח"כ היה שנה אחת מורה ב"חדר מתוקן" בסלוצק, עבר לוורונז' וניהל בית-ספר לילדי הפליטים, ומשהתארגנו בעיר חוגים של ''צעירי ציון" ויסדו שיעורי-ערב בחשאי, שבהם עסקו בעבודה ציונית, לימד בהם עברית ותולדות ישראל.

 ב-1918 חזר לעיר-הולדתו טורץ והבולשביקים מינוהו לקומיסר להשכלה בסובייט המקומי, בו היה אחראי למוסדות החינוך בעיר ובכפרי הסביבה.

 ב-1919 ויתר על השררה, עבר לבריסק דליטא, שהיתה אז ברשות פולין, התמסר לפעילות במפלגת "צעירי ציון" ובמהרה עלה בה בסולם ההנהגה, ואף עבד כמזכיר בועד הסיוע האמריקאי, שהיה מסונף לג'וינט, ומילא את תפקידיו במסירות ובאחריות לעניני הצבור.

 נשא לאשה את <persName>חנה</persName> בת <persName>חיים מאיר ספקטור ואלקה</persName> <persName>ליבקה</persName> לבית<persName> אשכנזי</persName> בבריסק.

 אחרי נשואיו עבר ללודז' וניסה את מזלו בעסקי טכסטיל, ואחרי נסיון רב בלימוד תורה, בהוראה ובעסקנות ציונית וצבורית מצא את דרכו - תוך הרבה סבל

 ומאמצים ולמרות חוסר כספים - גם בענף זה, הענף העיקרי לתעשיה ולמסחר בלודז', וכעבור שנים מספר כבר כתב משם : "הגעתי לדרך המלך ומעמדי איתן, יסדתי בית-חרושת והנני ציוני כללי, זאת אומרת: כולי ציוני ומטרה אחת לפני - לעלות ולהתישב בארץ".

 ואכן בשנת 1932 חיסל את עסקיו בפולין, עלה לארץ והשתקע בתל-אביב. גם כאן נאבק בקשיים רבים, אך לא התיאש ולא רפו ידיו, ובשנת 1934 יסד את בית-החרושת לטכסטיל ''רקם", ואח"כ ארגן כמה שותפים בעלי הון ויסד עמהם את המטויה "סיב". המפעלים העמיסו עליו עול כבד ותמיד היה עסוק וטרוד, אך בטרדות האלה, ואף במאבקים הקשים על קיום המפעלים ושכלולם, מצא סיפוק נפשי של שותפותיצירה בבנין הארץ, וכשהתיאשו שותפיו מקשיי-בראשית של מפעל "סיב" ואמרו לחסלו, השרה עליהם מאמונתו האיתנה בעתידות הישוב ובגידול יכלתו לקנות תוצרת ארצישראלית טובה, והתפתחותו היפה של המפעל הצדיקה את אמונתו.


 נתן מזמנו וממרצו גם לעסקנות צבורית כחבר הועד הפועל של התאחדות בעלי-תעשיה וכראש הועד המאוחד של שכונות הדרום (פלורנטין ואגפיה), כשהתקוממו התושבים נגד שייכות השכונות העבריות לשיפוטה של עירית יפו הערבית, וכשסירבו הבריטים למלא את דרישות התושבים לסיפוח השכונות לתל-אביב, הפסיקו את הקשרים עם עירית יפו והועד המאוחד של השכונות, בראשותו של<persName> י. א. סבירנובסקי,</persName> קיים את השרותים העירוניים בכוחות עצמיים ובשיתוף עם עירית תלאביב.

 כתקופת מלחמת הקוממיות עד אחרי קום-המדינה היה אחד מהשופטים ליד ועד הגיוס מטעם "מינהל העם". כן תרם ביד נדיבה לקרנות ולמוסדות, וביחוד תמך במוסדות תורה וחסד ובלומדי תורה.

 משנתרופפה בריאותו בעקב המאמץ הרב והממושך והרופאים גזרו עליו להאיט את קצב עבודתו, ציית להם במורת-רוח, באמרו: "קשה לי להינתק מהכל בבת אחת", והשתדל להפוך לטובה את התקלה הזאת ולנצל את זמנו שנתפנה מאונס לחידוש התעסקותו משנות בחרותו בלימוד תורה. החל לארגן סביבו חוג מצומצם של ידידים לעיון בחכמת ישראל וללימוד גמרא בחבורה, ופעם לפעם היה נכנס לאחד מבתי הישיבות בעיר ויושב ולומד שם בין התלמידים יום או לילה שלם בעילום-שם. גם בחיי המעשה המשיך בפעילות וביזמה מתחדשת, עד שלבו נחלש והפילהו למשכב.

 נפטר בתל-אביב, ז' חשון תשט"ו (3.11.54).

 בנו: <persName>אליהו </persName> (בעלו ומנהלו של בית-החרושת "רקם" בתל-אביב).

</p></div>
         <div type="bibliogrphy">
            <listBibl>
<bibl>Volume: #7 ,Page: 2860 ,URL: http://www.tidhar.tourolib.org/tidhar/view/7/2860</bibl><bibl>Volume: #7 ,Page: 2861 ,URL: http://www.tidhar.tourolib.org/tidhar/view/7/2861</bibl>
<bibl>Volume: #7 ,Page: 2862 ,URL: http://www.tidhar.tourolib.org/tidhar/view/7/2862</bibl>
<bibl>Volume: #7 ,Page: 2863 ,URL: http://www.tidhar.tourolib.org/tidhar/view/7/2863</bibl>
            </listBibl>
         </div>
      </body>
  </text>
</TEI>
