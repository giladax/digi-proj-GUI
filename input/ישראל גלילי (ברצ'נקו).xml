<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2876 ,URL: http://www.tidhar.tourolib.org/tidhar/view/7/2876</bibl><bibl>Volume: #7 ,Page: 2877 ,URL: http://www.tidhar.tourolib.org/tidhar/view/7/2877</bibl>
<bibl>Volume: #7 ,Page: 2878 ,URL: http://www.tidhar.tourolib.org/tidhar/view/7/2878</bibl>
<bibl>Volume: #7 ,Page: 2879 ,URL: http://www.tidhar.tourolib.org/tidhar/view/7/2879</bibl>
<bibl>Volume: #7 ,Page: 2880 ,URL: http://www.tidhar.tourolib.org/tidhar/view/7/2880</bibl>
<bibl>Volume: #7 ,Page: 2881 ,URL: http://www.tidhar.tourolib.org/tidhar/view/7/2881</bibl>
<bibl>Volume: #7 ,Page: 2882 ,URL: http://www.tidhar.tourolib.org/tidhar/view/7/2882</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל גלילי (ברצ'נקו)</persName>

</head>
         <div><p> נולד בסיון תר"ע (1910) בבראילוב (באוקראינה). לאביו <persName>גרשון ברצ'נקו </persName> (רוקח, מחובבי ציון ואח"כ מראשוני הציונים, פקיד בחברת החשמל בחיפה) ולאמו <persName>לאה</persName> בת <persName>משה ליב שו"ב - פריסטאב</persName> (דור שמיני לר' <persName>לייב שרה'ס</persName> , מתלמידי הבעש''ט, לעת זקנה מהטפוסים המופלאים והאהובים בבית-הכנסת נוה צדק בתל-אביב).

 הדוד <persName>יצחק,</persName> אחיו של האב עלה לארץ סמוך לסוף תקופת העליה השניה, ואת הבן הבכור, <persName>יוסף</persName> שלח האב, כציוני ותיק ונאמן, להתחנך בגימנסיה הרצליה ביפו, בשכונתה החדשה תל-אביב. וכשהודיע <persName>יוסף</persName> על החלטתו האיתנה להשאר בארץ ולא לחזור עוד לרוסיה, החליט האב לעלות עם כל משפחתו בעקבות בנו, ולפניו שלח את אשתו ושני בניו הנותרים, על מנת שתכין דירה ביפו או בתל-אביב, וכאשר אך יחסל את עסקיו ויהפוך את רכושו למזומנים, יבוא גם הוא, - וכך הגיע <persName>ישראל גלילי</persName> (אז ברצ'נקו) עם אמו לארץ בהיותו בן ארבע.

 זה היה בקיץ 1914. האם שכרה דירה והחלה להסתדר, ובדואר שיבוא באניה מרוסיה היתה צריכה לקבל מבעלה כספים למחיה. אך האניה והכסף לא באו, כי בינתים פרצה מלחמת העולם ונותק הקשר בין האב המפרנס ברוסיה ובין המשפחה בארץ. האם פתחה בדירתה הדלה כעין פנסיון לגמנזיסטים מחוסרי משפחה (רובם גם הם מנותקים מהוריהם. מפרנסיהם שברוסיה) ובעבודה מפרכת ובאמנות-החיים של "האם היהודיה" קיימה את עצמה וילדיה. אחר-כך גורשה גם היא וילדיה מהעיר בעת הגירוש הכללי של התושבים ב-1917 וחזרה עם החוזרים אחרי המלחמה, וב-1921 הגיעו גם האב והבת בחוסר כל מרוסיה המתהפכת, והמשפחה המאוחדת נכנסה למאבק התמידי על הקיום.

 בשנות המלחמה התחיל<persName> ישראל </persName> ללמוד בגן ילדים ואח"כ בנוה צדק. גם בגירוש למד קצת בין ילדי הפליטים, וכשחזרה המשפחה לנוה צדק ועדיין לא אורגן


 בית-הספר מחדש, המשיך ללמוד בבית-ספר זמני מפי מורה מתנדב, <persName>דב הוז</persName> (ראה כרך ג', עמוד 1336) שחזר הביתה משרותו כקצין בצבא הטורקי. אח"כ התנדב המורה לגדוד העברי ועזב את תלמידיו, אך השפעתו של המורה על הילד<persName> ישראל</persName> לא נמחתה. הילד לא יכול אז ללכת בעקבות מורהו "לשחרר את הארץ בשביל לעשותה מולדת לעם ישראל", אך במהומות 1920 ו1921, כשביתם שימש נקודת משמר ל"הגנה" בחזית יפו הערבית, מילא הילד תפקידי קשר ושליחות בין הנקודה ובין המפקדה, וכך בא במגע ראשון עם ראשי ההגנה.

 מששקטה הארץ המשיך ישראל בלימודיו בביתהספר העממי שברחוב אחד העם, גילה כשרונות בלימוד ובשאיפות לצדק סוציאלי ולקוממיות לאומיות ברוח נביאנו, כפי שהקנו לו טובי המורים כמחנכים ברוח התנ"ך ולא כמלמדי ה"חומר" שבו. המורים יעצוהו להמשיך את לימודיו בבית-המדרש למורים, אך בגלל המצב הכלכלי הדחוק לא יכול היה להתמסר ללימודים, ואחרי הגיעו לבר-מצוה וגמרו את בית-הספר יצא לעבודה. מקודם עבד כפועל-עוזר בבנין (עבד גם בבנית מלון "פלטין" לשעבר), ואת שכרו מסר לאמו לצרכי הבית אח"כ למד מקצוע הדפוס ועבד בסידור-יד בדפוס "אחדות". מתוך נסיונו עמד על הצורך בהתארגנות הנוער העובד בתנאים קשים, הן לצרכי התאגדות לשיפור התנאים, כמו שעושים הפועלים המבוגרים, והן להשתלמות בהשכלה בשעות הערב. הוא אסף בדפוס פסי-נייר צבעוניים, שאריות של פלאקאטים וכרוזים, והדפיס עליהם כרזות קצרות שחבר וסידר במו ידיו, בהן קרא לחבריו הצעירים להתארגן וחילק בעצמו את הכרזות בין הנוער במקומות העבודה, וכך נוצרה ב-1924, ביזמתו ובפעילותו, הסתדרות "הנוער העובד", שהסתדרות העובדים הכללית לקחה אותה תחת חסותה, והיה אחד מפעיליה ואח"כ גם ממנהיגיה.

 תוך עבודה קשה ביום המשיך להשתלם בשעות הערב בהשכלה עברית וכללית ובמדע החברה בכיוון סוציאליסטי, הגיע לכושר הסברה והשפעה בכתב (בעתונים ובכרוזים) ובנאומים ולכושר בהנהגה צבורית. כפועל דפוס הצטרף ל"הגנה" יחד עם חברו <persName>משה זליצקי</persName> (שנודע אח"כ בשם אלוף משה כרמל במלחמת השחרור ובפיקוד בצה"ל ראה את הערך שלו בכרך זה), עבר את ההכשרה הרגילה בסתר, לפי הנוהג ההכרחי בימים ההם, וכן השתתף בהשתלמות עיונית למנהיגי ההגנה, ב"חוג" למדריכי הנוער העובד בהנהלתו של <persName>אליהו</persName> <persName>גולומב</persName> (ראה כרך ב', עמוד 972).

 באותו זמן היה ממארגני הקבוצה החקלאית הראשונה של הנוער העובד להתישבות על הקרקע, וכשעמד לצאת עם קבוצתו להניח את היסוד לקיבוץ<persName> נען</persName> , בסביבת רחובות, הציע לו <persName>משה שרתוק</persName> (כיום <persName>משה שרת</persName> ) לנסוע לאנגליה ולהשתלם בלימודים גבוהים במדעי החברה והמדינה, כדי למלא אח"כ תפקידי הנהגה בצמרת צבור העובדים בארץ, אך הוא סירב, באמרו: לאגליה יהיה

 מי שיסע, אבל בקיבוץ אין מי שימלא את מקומי". ואכן ב-1930 יצא עם קבוצתו להתנחל על אדמת השממה שליד הכפר הערבי "נענה", שנועדה להיות חות-הכשרה לנוער העובד, אלא שאח"כ נעשתה נקודה עצמאית. כך בא "אל העבודה ואל הנחלה", נשא בעול האחריות לבטחון הנקודה ובמשך הזמן התמחה בעבודה בענף הפרדס של המשק, ונתן את חלקו לכל ענפי הפעולה בבנינה החמרי והחברתי של הנקודה.

 נשא לאשה את <persName>צפורה</persName> בת<persName> שלמה לוקוב.</persName>

 כשנוסד המרכז לנוער של ההסתדרות בראשותו של<persName> ברל כצנלסון</persName> , באה הדרישה <persName>שישראל גלילי </persName> ישתחרר מן הקיבוץ ויעבור ל"מרכז" כעוזרו של <persName>ברל.</persName> הוא סירב, אך גבר לחץ המרכז והקיבוץ נכנע (לדרישתו האישית של <persName>דוד בן-גוריון) וגלילי</persName> עבר לעבודה מענף הפרדס של הקיבוץ ל"ענף" הנוער של ההסתדרות. והנה נזדמנה משימה אחרת, שהוא נדרש למלאותה - בשביל ההגנה. העמידו אותו במקום בטוח ברשימת המועמדים לקונגרס הציוני הי"ט, בלוצרן, 1935, שתנתן לו ההזדמנות להעמיד גם שם לנסיון את כשרונו כנואם, אך בעיקר בכסות-עינים לנסיעתו לאירופה בשליחות ההגנה, כאשר רכש<persName> דוד שאלתיאל</persName> באנטוורפן שבבלגיה נשק בשביל ההגנה, ועל <persName>גלילי</persName> הוטל לארגן ולנהל את הבאת המשלוח לארץ בהעלמה מעיני הרשות הבריטית. ואף כי לא שלט בשפות לועזיות, הצליח לקשור את הקשרים הדרושים ולפתור את הבעיות המסובכות ביותר בסידור המשלוח.

 משגמר את הענינים באירופה חזר ארצה ישר למחנה נוער, שהוקם אז בראשונה ומנה כאלף בני-נוער, באשר זה היה מתפקידו הסדיר בהנהגת המרכז לנוער. והנה בא רץ והודיעו על תאונה חמורה שאירעה למשלוח הנשק. חבית מלט נפלה תוך פריקה בנמל יפו, נתבקעה וכדורי-רובה נפלו מתוכה... וחלק ממשלוח הנשק, שהגיע ארצה בתוך משלוח של מלט מבלגיה נפל בידי השלטונות הבריטיים. ואשר על כן עליו לחזור מיד לאירופה, לטשטש עקבות ולמצוא שיטות חדשות למשלוחים הבאים. מיד יצא לאירופה, וכשחזר אחרי שלשה חדשים מצא את המרכז לנוער בחיסולו בגלל חילוקי דעות בהנהגה. הנה כי כן נעשה מיותר בעיר והגיע זמנו לחזור לקיבוץ. אך הועד הפועל של ההסתדרות סירב להיענות לדרישת הקיבוץ, באשר החליט להעסיק את <persName>גלילי </persName> במרכז ההגנה. בסוף הושגה פשרה ולקיבוץ ניתנה הבטחה מפי <persName>דוד רמז</persName> בשם הועד הפועל של ההסתדרות, שהשאלתו של<persName> גלילי</persName> אינה אלא לשנה אחת בלבד. אלא שבאותה שנה פרצו מאורעות הדמים, ואחריהן באו "הספר הלבן" ושאר הגזירות, שנות מלחמת העולם השניה, ההעפלה והמאבק והמרי, הבריתות, והמלחמות בין ארגוני המחתרת הלוחמת ואחרי כל אלה מלחמת השחרור ותקומת המדינה ויציאת ההגנה מסתר המחתרת לחזית הגלויה של צבא ההגנה לישראל - ובכל השנים והתקפות הללו אסור היה להוציא אדם מוכשר ובקי מהנהגת ההגנה כדי לטפל בעצי ההדר של משק נען.


 הוא התחיל את שרותו במרכז ההגנה כעוזר לפקיד המנגנון, שמנה אז 5 אנשים, ועם גידול המשימות עלה בסולם התפקידים מחבר המרכז לחבר המפקדה ולראש המטה הארצי (רמ"א). כחבר סיעה ב' בתוך מפא"י ואח"כ חבר המפלגה "לאחדות העבודה" - במעמדו הפוליטי האזרחי - נמנה בתקופת המאבק נגד השלטון הבריטי לאגף ה"אקטיביסטי" בהגנה, שדרש את החרפת המאבק. בימי המהלומה הנגדית של הבריטית היה הוא ברשימתם בין מנהיגי ההגנה "המבוקשים" ביותר, וב"שבת השחורה" (29.6.46), כשצבא בריטי שם מצור על נען והגברים נאספו למכלאה, לחקירתם ולבדיקתם של אנשי הבולשת היו בין הנצודים הוא ו"הזקן" <persName>יצחק שדה,</persName> ראש הפלמ"ח וקצין המיבצעים של ההגנה באותו זמן. אך <persName>שדה</persName> הצליח לזהות את עצמו בתור "אבא" מהעיר, שבא כאורחלשבת אל בנו חבר הקיבוץ, וגלילי הוחלף על-ידי סדרן דומה לו במראהו, מאותם הבחורים שהושארו מחוץ למכלאה ברשיון, לטפל בתינוקות, ברפת ובשרותים, ויצא במקום ההוא לטפל בתינוקות, ואח"כ נעלם מעיני הבולשת עד עבור זעם...

 משהחליט האו"ם על יסוד מדינה ליהודים בארץ והחלה המלחמה-הזעירה של הערבים למניעתה, פעל <persName>גלילי</persName> בהפיכת ההגנה לצבא סדיר של המדינה, תוך אהדה מיוחדת לפלמ''ח ולהוי הצבאי-החלוצי שלו. ביחוד פעל ברכישת נשק, "ענף" שהתמחה בו מכבר. ב"ממשלת הצללים" של מינהל העם ובממשלה הזמנית של המדינה שימש בכל תקופת הקרבות בכהונת סגן שר הבטחון. השתתף ברוב המיבצעים הצבאיים, סייר בחזיתות השונות, הגיע עם צבאנו המתקדם לעוג'ה אל חפיר, לאבו עוגילה שבשטח מצרים, בדרך לאל-עריש, ולחוף ים סוף ובתופעותיו רומם את המוראל של חיילנו.

 בסתיו 1948 עוד "חטף" ביקור בצ'כוסלובקיה, בעניני רכישת נשק לצה"ל, וטס שמה במטוס-הובלה שהביא נשק, וכשחזר לארץ, לא הכיר עוד מקומו במשרד הבטחון, שראשו חיסל את הפלמ"ח כגוף צבאי מיוחד, ואז ראה צורך לחזור לעבודתו במשק נען ולפעילותו הפוליטית האזרחית.

 היה ציר בכל הקונגרסים הציוניים מאז הי"ט (1935), חבר סיעה ב', "לאחדות העבודה", ועם זו נכנס לאיחוד המפלגות השמאליות למפ"ם, בה היה חבר המזכירות המדינית כנציג סיעת המיעוט במפלגה וחבר הכנסת הראשונה והשניה ברשימתה. בעת הפילוג במפ"ם פרש ממנה יחד עם כל סיעתו והתארגנו במפלגה מיוחדה בשם "לאחדות העבודה - פועלי ציון".

 נבחר לכנסת השלישית.

 פרסם מאמרים רבים בעלוני "הנוער העובד'', "במעלה", "מבפנים", "דבר", "על המשמר", "במחנה", "מערכות'', "על החומה", "למרחב''.

 כתב חוברות רבות בלתי-לגליות בעילום שם בתקופת המאבק נגד הבריטים.

 בניו; <persName>יונתן, שלמה.</persName>

</p></div>
         <div type="bibliogrphy">
            <listBibl>
<bibl>Volume: #7 ,Page: 2876 ,URL: http://www.tidhar.tourolib.org/tidhar/view/7/2876</bibl><bibl>Volume: #7 ,Page: 2877 ,URL: http://www.tidhar.tourolib.org/tidhar/view/7/2877</bibl>
<bibl>Volume: #7 ,Page: 2878 ,URL: http://www.tidhar.tourolib.org/tidhar/view/7/2878</bibl>
<bibl>Volume: #7 ,Page: 2879 ,URL: http://www.tidhar.tourolib.org/tidhar/view/7/2879</bibl>
<bibl>Volume: #7 ,Page: 2880 ,URL: http://www.tidhar.tourolib.org/tidhar/view/7/2880</bibl>
<bibl>Volume: #7 ,Page: 2881 ,URL: http://www.tidhar.tourolib.org/tidhar/view/7/2881</bibl>
<bibl>Volume: #7 ,Page: 2882 ,URL: http://www.tidhar.tourolib.org/tidhar/view/7/2882</bibl>
            </listBibl>
         </div>
      </body>
  </text>
</TEI>
