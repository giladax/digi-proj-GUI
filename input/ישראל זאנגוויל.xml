<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4805 ,URL: http://www.tidhar.tourolib.org/tidhar/view/15/4805</bibl><bibl>Volume: #16 ,Page: 4874 ,URL: http://www.tidhar.tourolib.org/tidhar/view/16/4874</bibl>
<bibl>Volume: #16 ,Page: 4875 ,URL: http://www.tidhar.tourolib.org/tidhar/view/16/4875</bibl>
<bibl>Volume: #16 ,Page: 4876 ,URL: http://www.tidhar.tourolib.org/tidhar/view/16/4876</bibl>
<bibl>Volume: #16 ,Page: 4877 ,URL: http://www.tidhar.tourolib.org/tidhar/view/16/4877</bibl>
<bibl>Volume: #16 ,Page: 4878 ,URL: http://www.tidhar.tourolib.org/tidhar/view/16/4878</bibl>
<bibl>Volume: #16 ,Page: 4879 ,URL: http://www.tidhar.tourolib.org/tidhar/view/16/4879</bibl>
<bibl>Volume: #16 ,Page: 4880 ,URL: http://www.tidhar.tourolib.org/tidhar/view/16/4880</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל זאנגוויל</persName>

</head>
         <div><p> נולד ב<placeName>לונדון</placeName> בשנת תרכ"ד (14.2.1864) לאביו <persName>משה.</persName>

 הוריו העניים, יוצאי רוסיה, הגיעו לאנגליה במחצית הראשונה של המאה התשע-עשרה. אביו היה "מלמד" ועשרים שנותיו האחרונות בערך חי בארץ ישראל ומת בירושלים, בשנת תרס"ח (1908).

 קיבל חינוך יהודי ואנגלי בבית-הספר היהודי החופשי ב<placeName>לונדון</placeName>, שבו שימש כעבור זמן מורה. כאוטודידאקט רכש לו ידיעות נרחבות בשפות, בפילוסופיה, בסוציולוגיה ובמדעים אחרים. ניגש לבחינות באוניברסיטת לונדון והוכתר בתואר ב.א.

 נשא לאשה את <persName>אדית</persName> בת הפרופ' <persName>ו.א. אורטון</persName>

 בשנות ה-90 הצטרף לחובבי-ציון. לציונות הביאתהו האנטישמייות, וכה אמר באחד מנאומיו: אני זוכר, שבאחת מערי-השדה הקטנות באנגליה באה אחותי הביתה שותתת-דם, משום שאחד ניקלה, נוצרי, זרק אבן במצחה. ידעתי, בעת שבא אבי לאנגליה היה

 נתון ללעגו ולרדיפות בלא סוף, בשל יהדותו. שאפתי לשים קץ למצב זה, שבי נתון עמי - וגם יושם לו קץ!

 באפריל 1897 השתתף ב"עלייה לרגל" של יהודים אנגליים לארץ ישראל, לחג הפסח. בירושלים הירצה על "תולדות הגיטו ומנהגיו". בהרצאתו, שבה נכחו

 מאות אנשים מסלתה ושמנה של ירושלים היהודית והנוצרית, הטיח דברים קשים כלפי העולם הנוצרי, השונא את היהודים, בתובעו את עלבון עמו. את דבריו סיים בקריאה פאתיטית ונוקבת: ישו, כמה מעשי-עוול נעשו ליהודים בשמך...

 ביקר אצל <persName>אליעזר בן-יהודה</persName> , שאתו עמד עוד לפני-כן בכתובים, והתרשם מהשפה העברית, השולטת בביתו. בחוזרו לאנגליה כתב רשמי-מסע בארץ ישראל בשביל עתונו של<persName> א. בן-יהודה</persName> "הצבי". הנה קטעים מדבריו בעברית המתורגמת של בן-יהודה: "...אני הכותב סיפור "חולמי חלומות שבגיטו'' מצוא מצאתי בירושלים טיפוסים נחמדים משני מיני חולמים: בעינים עצומות וחולמים בעינים פקוחות. אצל ה"כותל המערבי" ראיתי לא בריות שפלות כאשר תיארום אחדים מהכותבים הנוצרים, כי-אם אישים בעלי הדרת-פנים וטובי-תואר וקומה, וקינתם ובכייתם על ארץ-מולדת, אשר נתשו לפני אלף ושמונה מאות שנה, הוא מחזה היותר נהדר, מעורר חמלה ורחמים,בין המורים בבית-הספר לתורה ולמלאכה, או המפקחים על החולים, או החוגגים את אדמתה השוממה, ראה ראיתי חולמים אחרים- אשר חזה יחזו בימים הבאים. הנה ישראל חידש נעוריו וזיב-פאר אישיותו יזרח עליו, ולא יהיה עוד ללעג ולקלס בגויים. וההודים צריכים להיות הראשונים לבוא ולשאול לשלום ארץ הקודש. - - - ואם ימים באים, אשר יביאו יהודים מארצות הגולה לשם משכנם בירושלים - בוא יבואו לא למות, כי אם לחיות בה..."

 התוודע <persName>לד"ר הרצל</persName> , כאשר ביקר ב<placeName>לונדון</placeName> (נובמבר 1895) והתארח בביתו. כה מתאר <persName>ד"ר הרצל</persName>


 את הפגישה הזאת ביומנו ( 1895 : )21.11. מעון דל במקצת. בחדר-הלימוד, שקירותיו מרופדים ספרים, יושב<persName> זנגויל </persName> לפגי שולחן-עבודה רחב-ידיים.--<persName>זנגויל</persName> הוא מטיפוסו של כושי ארוך-אף, שערות צמריות מאד, שחורות כעורב, מפוסקות בתווך, ובפניו המגולחים למשעי הבעת גאווה קשה של שאפן. ---אי-סדרים בחדרו ועל שולחן-עבודתו מביאים אותי לידי ניחוש, שהוא אדם מופנם. ---מוכרח הוא להטות את כל הדייקנות, החסרה בחיציונותו, כלפי סגנונו. שיחתנו מתנהלת בכבדות, מדברים אנו צרפתית, שפה שאיני שולט בה כראוי. אינני בטוח, שהוא מבין אותי, בכל זאת אנו תמימי-דעים בנקודות עיקריות.

<persName>הרצל</persName> ביקש לקרב אותו אליו ולרכושו לרעיונו, כי החשיבהו ככוח תרבותי גדול, שיפיק ממנו תועלת. אמנם, רכש אותו והסתייע בעצתו. הוא הכניס את <persName>הרצל</persName> לתוך החברה המובחרת, לאליטה של היהדות האנגלית ולפניה השמיע <persName>הרצל </persName> את הרצאתו הפומבית הראשונה על פתרונו לשאלת היהודים ב"נשף המכבים" ב<placeName>לונדון</placeName>.

 הוקסם <persName>מהרצל</persName> ונעשה מיד לנושא-כליו. השתתף בשבעת הקונגרסים הציוניים הראשונים, ונאומיו בהם היו בין האירועים החשובים ביותר. ביחוד עשה רושם עז בקוגגרס החמישי, בתוקפו בצורה מוחצת את ה"דוכסים הגדולים'" של יק"א, חברה להתישבות היהודית בארגנטינה ובמקומות אחרים (במרוצת השנים החלה לפעול גם בארץ ישראל), המבזבזת לשווא מיליוני לירות למען נסיונות-נפל להתישבות יהודים מחוץ לאי'י, בתובעו, שיימסרו "המיליונים חסרי-התכנית לתכנית חסרת-המיליונים".

 היה הראשון, שהביא את התכנית הציונית לפני ה"חלונות הגבוהים" של המדיניות הבריטית, לפני חברי הפרלמנט ולורדים, חברי הממשלה ואנשי צבא רמי-מעלה, שליטים החולשים על ענינים פינאנסיים וקולוניאליים של בריטניה הגדולה. רכש למפעל הציוני אישים-נוצרים בני-סמכא ועשאם לאוהדים לציונות, ולא מעטים מהם הושיטו לנו עזרתם, בצר לנו, וגם בהשגת הכרזת-באלפור.

 צידד בתכנית ההתישבות באוגאנדה וכאשר היא נדחתה על-ידי הקונגרס הציוני (1905) עזב את ההסתדרות הציונית וייסד את "ההסתדרות הטריטוריאליסטית היהודית" (יט"א) ושם מבטחו בהמוניהעם, שינהרו אחריו בעטיין של הפרעות והנגישות ביהודי מזרח-אירופה. בשבילו המקום, שבו תקום ארץ-המקלט לעם היהודי, לא היווה חשיבות מיוחדת, כי לדידו כל טריטוריה על פני יבשות העולם טובה למטרתו. נשא עיניו לאפריקה המזרחית, למושבה הפורטוגיזית אנגולה, אוסטרליה, קנדה, דרום-אמריקה וכיוצא באלה. לשם מימוש תכניותיו בא בדברים עם ממשלת תורכיה בדבר קירנייקה, ניהל משא ומתן עם ממשלת בריטניה ועם ממשלת פורטוגאל. ב-1912 ביקר בליסבון ואף נתקבל בפרלמנט על-ידי נשיא פורטוגאל, והובטחו לו זכיונות על קרקע באנגולה

 למתישבים יהודים. משלא נמצאה טריטוריה להתישבות יהודית אוטונומית, היפנה את המהגרים היהודיים, שזרמו לאמריקה לשטחים חדשים, בפרט במערבהתיכון ובטכסאס.

 בספטמבר 1914 עמדה להתכנס הוועידה העולמית של יט"א בציריך, לדון באפשרות חדשות של ההתיישבות באמריקה, אך המלחמה העולמית שפרצה מנעה את כינוס הוועידה. בראותו, כי פעילותו הטריטוריאליסטית במשך 8 שנים לא הוכתרה בכל תוצאה חיובית, לא בוש להודות: "גם לתוצאות שליליות ערך משלהן. אם הן אינן מראות את הדרך, שבה ילך עמנו, הרי הן מראות את הדרכים, בהן אין הוא יכול ללכת".

 בסוף מלחמת העולם הראשונה (1917), בראותו, כי בעקבות המלחמה ישתנו התנאים הפוליטיים לטובתנו, ומאורעות חשובים עומדים להתרחש למען ארץ ישראל, הוא שיתף פעולה בין התנועה הטריסוריאליסטית שלו, שהיתה כבר אז חסרת-ערך (פורקה לגמרי ב-1925) ובין ההסתדרות הציונית. כשניתנה הצהרת בלפור (2 בנובמבר 1917) הוא הופיע בבית-האופירה ב<placeName>לונדון</placeName>, באספה חגיגית ציונית, לכבוד הכרזת בלפור, שהעריכה כנצחון פוליטי-ציוני, בעל חשיבות רבה, בהצהירו על הזדהותו הגמורה עמה.

 תלה תקוות רבות בהצהרת בלפור והזהיר את העולם היהודי, שכור-הנצחון מפני התלהבות מופרזת, העלולה להטביע את ההישג גדול במעשים קטנים. דרש ,שמנהיגים הציוניים יעמדו בכבוד במשא ומתן עם אנגליה ולא לסגת כמלוא הנימה מדרישתנו למדינה יהודית. בראותו, שהמנהיגות הציונית אינה תובעת בוועידת-השלום (1919) את השלטון המלא והעצמאי על א"י, החל שוב את מלחמתו החריפה בה, בהאשימה, כי ברגע מכריע בתולדות עמנו לא התורוממה לגובה השעה, אשר ניתנה לה.

 היו לו דרישות מכסימליסטיות על א"י ונלחם בגלוי לאמיתותיו ודעותיו וביקר תכופות את המנהיגים הציונים על שצימצמו את ממדי המפעל הציוני.

 בשנת 1923 ביקר בארצות-הברית כאורחו של הקונגרס היהודי האמריקאי ונשא את הרצאתו המפורסמת, שעוררה רעש: "שומר, מה מליל !"

 פרט לפעילותו הציבורית-היהודית השתתף בתנועות שונות לשוויון זכויות הנשים ולהקמת חבר-הלאומים וכתב על נושאים אלה: "המלחמה למען העולם" (1916) ו"קול ירושלים" (קובץ, 1920). במסתו "עיקר הלאומים" (1917), שתורגמה לעברית בידי <persName>א. ש. אורלאנס</persName> (1918) ונדפסה קודם בשבועון העברי האמריקאי "התורן" וכונסה בספר העברי של נאומיו, הוא מניח, כי התהוות האומות מתחילה עם שחר הציוויליזאציה, וכי הלאומיות הא כוח בעל מדרגה ראשונה, בעלת חוקים קבועים של ראשית, התפתחות וכמישה. בחיבור זה נושא הוא את נפשו לחזון הנשגב של הנבואה העברית: אגודת-עמים ושלום-עולמים.

 מפעלו הספרותי היה רבגווני ובו הוא חושף


 חזיונות ואירועים, תמונות פסיכולוגיות של טיפוסים שונים מהעולם היהודי הישן והחדש על כל מעמדותיהם ושכבותיהם: עשירים וקבצנים, סוחרים ועמלים, מלומדים ועמי-ארצות, מאמינים וכופרם, לאומיים ומתבוללים, כולם כפי שהם על צלליהם ואורותיהם, חסרונותיהם וסגולותיהם.

 מבין ספריו הבולטים: "ילדי הגיטו" על רקע ההווי של חיי היהודים באוסט-אנד שב<placeName>לונדון</placeName>. אגב, כאשר המשורר<persName> נפתלי צבי אימבר</persName> (ראה בכרכים ד', ו'), מחבר ההימנון הלאומי שלנו "התקוה" בא ללונדון (1888), נתוודע לזנגוויל ולימדו איש את רעהו אנגלית ועברית. הוא תיאר בספרו הנ''ל "ילדי הגיטו" את המשורר הקבצן "מלכי צדק פנחס" על-פי דמותו של <persName>אימבר</persName> ותירגם לאנגלית את "התקוה" ואת השיר "משמר הירדן".

 בספר "חולמי גאולה" (במקורו האנגלי שם הספר : "חולמי הגיטו") הוא מעלה גלריה שלמה ורחבתידיעה של דמויות יהודיות היסטוריות ושל אישים יהודים מהוללים במקומות שתים ובזמנים שונים, שהגיטו נעשה להם צר ומחניק, בחולמם חלומות נשגבים לנטשו ולהוציא ממנו גם את עמם.

 חיבר גם קובץ שירים "ילדי עיוורון" (משיריו תורגמו לעברית על-ידי <persName>דוד פרישמן)</persName> . משאר כתביו תורגמו לעברית: "מלך הקבצנים", "מימון המשוגע ונתן החכם", "תיבת נוח".

 היה בקיא בחכמת ישראל ועל התמצאותו בה יוכיח תרגומו לאגגלית של הפיוטים הליריים למועדי ישראל, שהוא מכנם בשם "שירים דתיים נבחרים" <persName>לשלמה אבן-גבירול</persName> , בהם הומה הנפש הדואבת של אומתנו הדוויה, העורגת לגאולה.

 התעניין בספרות האידית. שימש כיושב-ראש בנשפים הספרותיים לכבוד המשורר <persName>מאריס רוזנפלד</persName> והסופר <persName>שלום עליכם</persName> , בעשותם ב<placeName>לונדון</placeName>. כתב פואימה הומוריסטית באידיש, מתחת לפסבדוגים "מארשאליק".

 ונאומיו, מאמריו ומכתביו יצאו בתרגום עברי (1938) על-ידי<persName> י. ייבין וא. ש. אורלנס,</persName> בשם "הדרך לעצמאות".

 כתב מחזות, קומדיות ודראמות בעלות מגמה סוציאלית. בחזיונותיו הוא מכה בשוט-שבטו ומלגלג בהומור ובסארקזם על "שקרים מוסכמים', על דרכיחיים וסדרי-עולם נלוזים. ברם, בשטח זה המר לו המזל, באשר מחזותיו ("אלוהי המלחמה", "כורההיתוך" ועוד), שהועלו על הבמה הורדו במהרה מקרשיה ונמתחה ביקורת קשה על רמתם האמנותית. ענין זה פגע בו קשות והעלתה חרונו ולא יכול היה להבליג על צערו ועגמת-נפשו, שמיררו את חייו ואף קירבו את קיצו.

 נפטר בשנת ותרפ"ו (1.8.1926) באנגליה (מידלהרסט, ססכס).

 צאצאיו: <persName>אירסון</persName> (ג'ורג') מהנדס מכרות במכסיקו: <persName>אוליבר</persName> (פרופ' לפסיכולוגיה בקיימברידז'): (מ. ה.)

</p></div>
         <div type="bibliogrphy">
            <listBibl>
<bibl>Volume: #15 ,Page: 4805 ,URL: http://www.tidhar.tourolib.org/tidhar/view/15/4805</bibl><bibl>Volume: #16 ,Page: 4874 ,URL: http://www.tidhar.tourolib.org/tidhar/view/16/4874</bibl>
<bibl>Volume: #16 ,Page: 4875 ,URL: http://www.tidhar.tourolib.org/tidhar/view/16/4875</bibl>
<bibl>Volume: #16 ,Page: 4876 ,URL: http://www.tidhar.tourolib.org/tidhar/view/16/4876</bibl>
<bibl>Volume: #16 ,Page: 4877 ,URL: http://www.tidhar.tourolib.org/tidhar/view/16/4877</bibl>
<bibl>Volume: #16 ,Page: 4878 ,URL: http://www.tidhar.tourolib.org/tidhar/view/16/4878</bibl>
<bibl>Volume: #16 ,Page: 4879 ,URL: http://www.tidhar.tourolib.org/tidhar/view/16/4879</bibl>
<bibl>Volume: #16 ,Page: 4880 ,URL: http://www.tidhar.tourolib.org/tidhar/view/16/4880</bibl>
            </listBibl>
         </div>
      </body>
  </text>
</TEI>
