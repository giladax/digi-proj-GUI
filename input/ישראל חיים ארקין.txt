ישראל חיים ארקין

Volume: #8 ,Page: 3040 ,URL: http://www.tidhar.tourolib.org/tidhar/view/8/3040

 תוספות: 

 נולד בפבלובקה (רוסיה) בשנת תרכ"ו (1866).

 לאביו צבי (ראה כרך א', עמוד 404) ולאמו חנה.

 קבל חנוך מסורתי.

 עבד בחקלאות.

 בשנת תרמ"ד (1884) נשא את הינדה לירה בת ר' מנדל רוזנסקי  (נפטרה בעקרון, ו' אב תשט"ו 29.7.1955).

 בשנת תרמ"ו (1886) עלה לארץ והיה מבוני המושבה מזכרת בתיה (עקרון).


 שנים רבות היה חבר הועד המקומי במושבה.

 יחד עם יוסף צבי מלר (ראה כרך ג', עמוד 1271) השפיעו על מפקד הצבא התורכי ששכן בואדי-צ'רר (ע"י עקרון) לשחרר את החילים היהודים (רובם בני ירושלים) בשבתות ובחגים. החילים היו מאוכסנים על ידם בבתי האכרים.

 היה אכר לדוגמא. על אף עבודתו הקשה, היה מקדיש עתים לתורה.

 נפטר בעקרון, כ"ז חשון תרצ"ג (26.11.1932).

 צאצאיו: פשה לאה אשת יוסף לוי, שרה מרים אשת צבי חיקין, חנה  אשת יהושע לכטנשטיין, יוסף צבי, זלמן מנדל, יוחנן.

Volume: #8 ,Page: 3156 ,URL: http://www.tidhar.tourolib.org/tidhar/view/8/3156
