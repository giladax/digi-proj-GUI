<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 335 ,URL: http://www.tidhar.tourolib.org/tidhar/view/1/335</bibl><bibl>Volume: #1 ,Page: 336 ,URL: http://www.tidhar.tourolib.org/tidhar/view/1/336</bibl>
<bibl>Volume: #1 ,Page: 337 ,URL: http://www.tidhar.tourolib.org/tidhar/view/1/337</bibl>
<bibl>Volume: #1 ,Page: 338 ,URL: http://www.tidhar.tourolib.org/tidhar/view/1/338</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל משה פישל הכהן לאפין</persName>

</head>
         <div><p> נולד ב<placeName>גרודנה</placeName> (רוסיה הלבנה), בשנת תק"ע (1810) לערך, לאביו ר'<persName> אריה ליב</persName> הכהן<persName> לאפין</persName> בן ר' פישל (שהיה יועץ מלך פולין האחרון לפני כיבוש המדינה וחלוקתה השלישית, שם המשפחה היה "לאפעש" ונשתנה אח"כ ל"לאפין") שהיה מכובד בעדה היהודית הגדולה שבעיר, כתלמיד-חכם, סוחר נכבד ואיש-אמונים, ובקבלנותו כבנין מסלת-הברזל הראשונה לגרודנה הצליח להגיע לעשירות, וכן היה עסקן במוסדות הצבור וידיד מכובד לגאוני הדור, וביניהם ר' <persName>ישראל סלנטר</persName> (מיסד "שיטת המוסר") שהיה מתאכסן בביתו. בנו, ר' משה פישל, נתחנך בחדר ובישיבות, וכשגדל נשא לאשה את מרת<persName> שרה פראדל</persName> , בת הרב ר'<persName> אברהם גרשון</persName> <persName>חרלפ </persName> מסוכובוליה בן ראש הישיבה הרב<persName> זאב חרלפ</persName> בטיקטין, שלפי מגילת יוחסין מוצאו מבית דוד המלך, ואחרי חתונתו המשיך בעסקי מסחר ובעסקנות צבורית ובמעשי נדיבות בדרכי אביו.

 ר' אריה ליב ועמו בנו משה פישל וכל בני ביתו יצאו מגרודנה בחודש אב תרכ"ב (1862) ונסעו כארבעה שבועות עד אודיסה, נשארו שם עד אחרי החגים, נסעו ליפו באניה ומשם ברכיבה על חמורים ופרדות לירושלים בראשית תרכ"ג והתישבו שם.

 משה פישל הביא אתו הון רב, כשמונים אלף רובל במזומנים, מלבד עושר רב בכלי כסף וזהב ואבנים טובות ותכשיטים, שהועלו מיפו לירושלים על דבשות גמלים תחת משמר חיילים מזוינים. לרגל עושרו נקרא בפי התושבים "ר' פישל נגיד". מהכנסות ההון הרב חי ר' פישל ואביו בעושר ובכבוד והרבה לעשות צדקה וחסד הן בעזרה לנצרכים ובהאכלת רעבים על

 שלחנו, וכן בנדבות גדולות למוסדות תורה וחסד שבירושלים. ביחוד נתן נדבות גדולות לבנין הת"ת והישיבה "עץ חיים", שהיה בין גבאיה ומנהליה עד יומו האחרון, וכן לשכלולו והחזקתו של בית-החולים הצבורי "בקור חולים הוספיטל" שהיה בו גבאי ראשי, ותרומה גדולה תרם לבנין בית-הכנסת הגדול "בית יעקב" שבחורבת ר' יהודה החסיד. ולא רק ממון נתן.


 אלא גם מזמנו וממרצו הקדיש הרבה לפעולות למען חיזוקם והנהגתם של מוסדות שונים.

 השתתף בט"ו בתמוז תרל"א באספת היסוד של חברת "כל ישראל חברים לישוב ארץ-ישראל" ביזמת הרב יהודה חי אלקלעי ונבחר לאחד מראשי החברה מבין האשכנזים ביחד עם טובי עסקני העדה הספרדית (הרב מאיר פניזיל, חכם באשי (נשיא החברה), הרב דוד בן שמעון, ראש עדת המערבים (סגן), הרבנים נסים ברוך, שלום משה חי גאגין, משה פרץ, שלמה אמזלג (סוכן החברה) ורחמים יוסף פראנקו).

 לבניו נתן חינוך תורני מובחר על-ידי טובי המלמדים שהחזיק בביתו בשכר רב לפי תנאי הימים ההם, ובהיותו איש-מעשה הכיר בנחיצות להקנות לבניו גם ידיעת שפות ושכר להם מורים ללמדם את השפה הערבית - דבר שהיה אז חידוש נועז ומפתיע בקרב העדה האשכנזית בירושלים.

 בחצרו שבעיר העתיקה, שנקראה בשם "חצר ר' פישל נגיד", מסר את הקומה העליונה לבית-כנסת. שם למדו בני ישיבת "דגל תורה" שהיתה בירושלים בימים ההם, ואחר-כך למדו בו בני ישיבת "תורת חיים" בראשיתה, לפני שנבנה הבית הגדול של הישיבה בחלק הצפוני של העיר העתיקה, בדרך לשער שכם. נוסף לאכסון הישיבות הללו גם תמך בהן ביד נדיבה. קנה את הקרקע שעליו נבנתה שכונת "בית יעקב", השקיע כספים בניירות-ערך טורקיים והפסיד בהם חלק גדול של כספו, אך נשאר לו כסף למחיה בכבוד כל ימיו.

 חי בירושלים ארבעים ושש שנה, הגיע לזקנה מופלגת (למעלה מתשעים שנה) וזכה לראות את בניו, וביחוד את <persName>בצלאל </persName> בנו, הולך בדרכיו ופעיל בבנין ירושלים וחיזוק הישוב בה. נפטר בירושלים ביום י"ב טבת תרס"ט (אשתו נפטרה ביום כ"ד אדר ב' תרס"ב).

 צאצאיו:<persName> שלמה, יעקב, אליעזר, בצלאל, אברהם,</persName> <persName>חיה לאה</persName> אשת דב יפה (בן הרב מרדכי גימפל מרוז'ינוי).

</p></div>
         <div type="bibliogrphy">
            <listBibl>
<bibl>Volume: #1 ,Page: 335 ,URL: http://www.tidhar.tourolib.org/tidhar/view/1/335</bibl><bibl>Volume: #1 ,Page: 336 ,URL: http://www.tidhar.tourolib.org/tidhar/view/1/336</bibl>
<bibl>Volume: #1 ,Page: 337 ,URL: http://www.tidhar.tourolib.org/tidhar/view/1/337</bibl>
<bibl>Volume: #1 ,Page: 338 ,URL: http://www.tidhar.tourolib.org/tidhar/view/1/338</bibl>
            </listBibl>
         </div>
      </body>
  </text>
</TEI>
