<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2134 ,URL: http://www.tidhar.tourolib.org/tidhar/view/5/2134</bibl><bibl>Volume: #5 ,Page: 2135 ,URL: http://www.tidhar.tourolib.org/tidhar/view/5/2135</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל פוגל</persName>

</head>
         <div><p> נולד ב-25.4.1900 בעיר זסלב שבאוקראינה לאביו<persName> שבתי </persName> (מנהל בתי חרושת של האחים שפירא בסלבוטה, עסקן בתנועה הציונית) ולאמו<persName> ברכה</persName> בת <persName>יהושע פרגמניק</persName> . עד שנת 1915 התחנך ולמד בעיר הסמוכה סלבוטה שבווהלין (הידועה בתולדות הגולה כעיר בה גרו האחים שפירא בעלי הדפוס המפורסם והראשון בו הודפס הש"ס). בית הוריו בסלבוטה שמש

 כאכסניה למשכילים ומנהיגי התנועה הציונית, ועל כן התחנך מילדותו באוירה צבורית וציונית, למד בחדר וקבל שעורים בעברית ממורים פרטיים, בגיל יותר מאוחר למד גמרא מפי דודו. היה חניך של בית הספר למסחר ובשנת 1915 עם התקרב הגרמנים לסלבוטה הגר עם הוריו לסקבירה, פלך קיוב. בשנת 1917 גמר את בית הספר למסחר בעיר וסילקוב ובה בשנה נתקבל כסטודנט לפוליטכניון הממשלתי בקיוב. במשך השנים 1917-1920 התמסר לפעולה הציונית ועבד בערים סקבירה, וסילקוב וקיוב, בעיקר בתנועות הנוער. מבין אלה שעבד אתם בתקופה ההיא נמצאים בארץ המהנדס קריתי מוסילקוב, הח"ח קובלמן רוקח מקופ"ח, יוסף שפירא מהמרכז החקלאי, הסופר צבי וויסלבסקי ואחרים - כולם מסקבירה. בשנת 1917 בא פילוג בתנועת צעירי-ציון בקיוב ונוצרה מפלגה חדשה "עת לבנות" שבשלביה האחרונים התגבשה כמפלגה שמאלית בתנועה הציונית "דרור". בראש התנועה החדשה עמד המנוח זליקין ומעוזריו הנאמנים נמצאים כיום בתלאביב ד"ר פיסרבסקי, דוד ליפשיץ ואחרים. תנועה זו הכתה גלים בחוגי הנוער והקימה סניפים בערי השדה תחת השם "על המשמר". בהשפעת תנועה זו הקים סניף גדול של "על המשמר" בסקבירה שהיתה לו השפעה רבה על חוגי הנוער במחוז כולו. בשנת 1920 חזר לערי ווהלין, התמנה כמזכיר ה"דז'וינט" בסלבוטה ואחרי זה עבר לזסלב בה שמש מנהל בית הספר הטכני העברי הראשון מסוג זה בווהלין. בתקופה זו ניהל פעולה תרבותית רחבה, למד את הנוער עברית, הרצה הרצאות בספרות ובידיעת א"י וארגן את סניפי


 "החלוץ". בשנת 1921 עבר לאוסטראה - עיר שהתפרסמה כמולדתו של הגאון המורש"ה. בעיר זו גר 4 שנים עד לעלותו ארצה. באוסטראה עסק בהוראה בבית-ספר "תרבות", נהל את הספריה הציונית, שימש יושב-ראש של קרן היסוד, יושב ראש בועד הציוני העירוני והקים את סניף "דרור" שהיה מהחזקים בווהלין.

 תנועת "דרור" שראשיתה בקיוב - נאסרה בזמנו ע''י ממשלת רוסיה ככל יתר התנועות הציוניות ועסקניה ומנהיגיה עברו לפולין. בורשה הוקם המרכז שחדש את הקשרים עם החברים שהיו מפוזרים ותוך עבודה מאומצת הוקמה מחדש התנועה. סניף "דרור" שהוקם באוסטראה הרחיב את פעולותיו גם בסביבה והיה ידוע כתא חזק בעל השפעה בחלוץ. מבין חבריו לעבודה משותפת בתנועת "דרור" מהשנים ההן נמצאים בארץ : בן-דורי, בנקובה ברגינסקי, ברדיצסקי, בילופולסקי, איציס, מזיבובסקי ואחרים.

 ב-1925 עלה עם משפחתו ארצה ועבד שנה אחת בהוראה בתל-אביב בבית-ספר לנוער העובד ובשעורי ערב. בשנת 1926 עבר למושב כפר-מל"ל (בעבר עין-חי) ועבד שם עד 1936 כמזכיר ומרכז כללי של המושב. בתקופה זו השקיע הרבה מרץ ויזמה בביסוס המושב ויצוב המשק: נבנו מכוני המים וברכות, נבנו הבתים וחלק מבניני משק (לולים) ניטעו הפרדסים, הוקמו מוסדות צבור ובראשם בית-הספר המחוזי לילדי העובדים של הסביבה. היה פעיל בועד מושבות השרון שבראשו עמד מר שמואל זקיף ממגדיאל, ויחד עם יתר החברים מהמושבות הסמוכות עמד במערכה קשה עם ממשלת המנדט שהתנגדה לסדור הכביש הראשי לחיפה דרך מושבות השרון ורצתה לכוון אותו מגשר הירקון דרך ביר-עדס, קלקיליה ותול-כרם. היה פעיל בהגנה במאורעות 1929 ובשנים שלאחריהן. עשה ופעל ברכוז שטחים של הקק"ל ובהפרשת שטחים מאדמות כפר-מל"ל להקמת המושבים גבעת-חן, ירקונה (בעבר, ארגון ג'דרו), רמות השבים ושכונת הפועלים ברמתיים.

 בשנת 1936 נדרש על ידי והמרכז החקלאי להתיצב בראש הפעולה של המשרדים הקבלניים לחקלאות במושבות. מצב העבודה העברית היה קשה מאד, ורוב האכרים סרבו לקבל למשקיהם פועלים יהודים בגלל ההפרש הגדול בשכר העבודה שהיה בין הפועל העברי לפועל הערבי. המשרדים הקבלניים לחקלאות הוקמו אז על ידי ההסתדרות ובסיוע הסוכנות היהודית. הם עבדו בכל מושבות המטעים, קבלו עבודות רבות בקבלנות בעיבוד פרדסים ובעבודות קטיף, תרמו הרבה לכיבוש העבודה וביסוס מצבו של הפועל במושבה. בשנים אלה השתתף בעתונות וכתב מאמרים וסקירות על מצב הפועל במושבה, על ענף ההדרים, על כבוש העבודה, על פעולות המשרדים הקבלניים לחקלאות וכדומה. המאמרים התפרסמו ב"דבר", "הפועל הצעיר", "המשק השתופי". ב-1945 התמנה כמנהל חברת "חקל" ומאז ממשיך בתפקיד זה. השתתף כציר בועידות החקלאיות, נבחר לחבר המועצה

 החקלאית, להנהלת יכין ולמחלקת המושבות של המרכז החקלאי.

 כיום מנהל את חברת חקל ועובד כאחד המנהלים במפעלים המשותפים של "יכין" - "חקל''.

 בנותיו: <persName>חיותה, תלמה.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2134 ,URL: http://www.tidhar.tourolib.org/tidhar/view/5/2134</bibl><bibl>Volume: #5 ,Page: 2135 ,URL: http://www.tidhar.tourolib.org/tidhar/view/5/2135</bibl>
            </listBibl>
         </div>
      </body>
  </text>
</TEI>
