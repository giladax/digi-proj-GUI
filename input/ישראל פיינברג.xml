<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2332 ,URL: http://www.tidhar.tourolib.org/tidhar/view/5/2332</bibl><bibl>Volume: #5 ,Page: 2333 ,URL: http://www.tidhar.tourolib.org/tidhar/view/5/2333</bibl>
<bibl>Volume: #5 ,Page: 2334 ,URL: http://www.tidhar.tourolib.org/tidhar/view/5/2334</bibl>
<bibl>Volume: #5 ,Page: 2335 ,URL: http://www.tidhar.tourolib.org/tidhar/view/5/2335</bibl>
<bibl>Volume: #5 ,Page: 2336 ,URL: http://www.tidhar.tourolib.org/tidhar/view/5/2336</bibl>
<bibl>Volume: #5 ,Page: 2337 ,URL: http://www.tidhar.tourolib.org/tidhar/view/5/2337</bibl>
<bibl>Volume: #5 ,Page: 2338 ,URL: http://www.tidhar.tourolib.org/tidhar/view/5/2338</bibl>
<bibl>Volume: #5 ,Page: 2339 ,URL: http://www.tidhar.tourolib.org/tidhar/view/5/2339</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל פיינברג</persName>

</head>
         <div><p> בן <persName>משה פרץ,</persName> נולד בי"ב אדר התרכ"ה - בסיבסטופול. ונקרא בקצור בשם החבה "לוליק".

 עלה לארץ לאחרי אחיו הגדול ממנו יוסף פיינברג, (ראה כרך א', עמוד 347, ממיסדי ראשון-לציון). עם בואו לראשון-לציון נתפרסם כבעל שרירים וזרוע וגבור לבלי חת. זאב יעבץ שפגשהו רכוב על סוס אציל עטוף בעביה ערבית וכיפיה ועגל לראשו - מזכירהו בספוריו כגבור פלאי.

 בימים ההם, עם יסוד ראשון-לציון ניסו הערביים להפריע תדירות את מנוחת תושבי המושבה. לגזול ולשדוד את האכרים שנסעו הלוך ושוב מהמושבה ליפו ואף גם לרעות את בקרם בשדות המושבה. בני המושבה יצאו מפעם לפעם ללמדם פרק בהילכות דרך-ארץ. אבל הוא הפליא לעשות יותר מכולם. באחד הימים הביא מן השדות, יחידי באין איש אתו חמשה בחורים ערביים אסורים בחבלים. פעם אחרת כאשר התגרו הערביים ביהודים, ואנשיהם היו מחכים במספר רב לצאת היהודים נגדם, למען עשות בהם שפטים - הערים עליהם. רתם זוג סוסים בעגלת-סולמות (עגלה להובלת תבואות מן השדה) ויכסה את הסולמות במחצלאות, ובתוך העגלה הסוגרת והאטומה - דוגמת "הסוס הטרויאני", הושיב תריסר בחורים מבחירי בחורי ראשון-לציון מזוינים בנשק ובשוטי עור ארוכים, והוא עצמו התישב על דוכן העגלון וינהג כאילו בתמימות גמורה בסוסיו אל בין קהל הערביים. וכאשר קבלוהו המתנפלים בתרועות התקפה קפצו לפתע, ברגע הנכון, חבריו, ובשוטים אשר בידיהם


 התחילו לעשות שפטים במתנפלים, ואלה האחרונים שלא ידעו מנין באה עליהם הרעה ברחו מוכים ופצועים.

 לימים, בהיותו כבר בגדרה, והערביים שדדו את העדר הדל של המושבה, יצא בראש, גדוד קטנטן של רוכבי סוסים לרדוף אחרי השודדים להשיב את השוד. הערביים אשר הכירוהו הזהירוהו מרחוק בזרקם בו את כשיליהם

 ובצעקם: "דהרק יא חואג'ה לולו" (הקצור - מלוליק). אבל הוא תפס את הכשילים אגב מעופם והחזיר בהם מכות נכונות וקולעות לזורקיהם והשוד הוחזר, נוספות על השוד גם הובילו אתם את ראש להקת השודדים, מוכה ואסור - למושבה.

 מעלליו ועוז רוחו גרמו לידי כך שרעדה ופחד היו אוחזים את הערביים לשמעו. ויהי בין אלה מראשוני גבורי החלוצים הראשונים ששמו לאל את הפתגם הערבי לגבי היהודים "אולד אל מיתה". (בני המות).

 כאשר פרץ בראשון-לציון מרד האכרים כנגד פקידי הברון, היה הוא בין העומדים בראשו. וכאשר הביא אוסובצקי "חילים" - (כשם שנקראו השוטרים התורכיים) מיפו למען אסור את ראשי המרד - ובצעוד הקצין לפניהם אל מול פני המורדים וחרבו שלופה בידו זנק הוא לפתע למולו תפס בחרבו ושברה.

 בי"ב אדר התרמ"ה - נשא בראשון-לציון - לאשה את<persName> פניה</persName> בת <persName>מאיר בלקינד</persName> (הבילויית. אחת מארבע חלוצות בית אנטון-איוב. ראה כרך א', עמוד418).

 לפי דרישת הירש, מנהל מקוה-ישראל ובא-כחו של הברון, מוכרחות היו חמש משפחות בלקינד, פיינברג וחנקין - לעזוב את ראשון-לציון, ולבקשת חובביציון נעתרו בני-גדרה לקבלם לחברים במושבתם. ובין חמש המשפחות - היתה גם משפחתו.

 בגדרה שינה את שם משפחתו הלועזי לעברי, ויקרא בשם "הררי". חתימותיו בשם זה נמצאות על כמה מתעודות גדרה. על המכתב אשר שלחו בני המושבה לבקש מהברון שירשה להם לקרוא לבאר המושבה בשם "באר

 בנימין" על שמו, ועל כמה מכתבים שנשלחו לתפוצות ברוסיה, ואף גם ברוכסה הראשונה לבנין בתים בגדרה, שנתנה מאת הרשות בעזה בשפה הערבית.

 בגדרה נולד לו בנו אבשלום (ממיסדי "נילי'', שנפל חלל במדבר סיני בתאריך כ"ו טבת התרע"ז. ראה את הערך שלו בכרך זה).

 בשנת 1891 - עזב את גדרה ועבר עם משפחתו ליפו. בשנה ההיא הוחלט בחדרה על מטעי האקליפטוסים בתור תריס נגד הבצות מפיצות רעל הקדחת הצהובה, ולא נמצא מי שיסכים לעמוד על העובדים - כי כולם פחדו מהבצות הממאירות. אז התנדב הוא לעבודה מסוכנת זו. ופעם בשלושה או ארבעה שבועות היה דוהר על סוסו ליפו לבקר את משפחתו.

 בשנת 1898 - עברה כל המשפחה לגור בחדרה, שם כבר היה לו משק. את ביתו בנה בקצה המושבה, ברחוב שקוראים לו עכשיו "רחוב הגבורים". אבל הרחיק כמאתים מטר מהבתים הקיימים והתקרב לבקתות הערביות שעוד עמדו שם אז. כי לא היה כל ספק בלבו שחדרה עתידה להתרחב ולפרוץ מהגבולות הצרים, ששמו לה אז המתישבים הראשונים.

 כתוצאה מנשיכה, שנשך את בנו אבשלום כלב שנשתטה - נסע הוא אתו לקושטא לקבל שם זריקות כנגד הכלבת, כי בארץ עוד טרם היו אז מכוני פסטור. והיות והמשפחה לא חדלה מקדוח, עברה שוב כולה ליפו וגרו אצל הסבתא בלקינד. כתוצאה מכך נעזב המשק בחדרה. ובשובו עם בנו מקושטא והרופא אסר עליהם במפגיע מחזור לחדרה, ואף גם יעץ להם להחליף את השפלה באויר הרים, עבר עם משפחתו לירושלים, במקום אשר נזדמנה לו עבודה בהשגחה על בנינים.

 לאחר שנה עבר עם משפחתו לראשון-לציון, שם גרו בערך כשלוש שנים. ובשלהי 1909 עברה שוב כל המשפחה לחדרה, והתחיל שם בבדק הבית והכשרת המשק מחדש. אבל לטובה לא זכה יותר, כי כתוצאה מחיי ההרפתקאות והקדחת נתדלדל גופו, ובי"ז תשרי - התרע"ב נפטר בחדרה, והובל לקברות המשפחה בראשון-לציון.

 צאצאיו:<persName> אבשלום</persName> (ראה בכרך זה), <persName>שושנה</persName> אשת המהנדס <persName>נחום וילבוש</persName> (ראה כרך שני, עמוד 950),<persName> צילה</persName> אשת עו"ד<persName> זאב שהם,</persName> בחיפה.

</p></div>
         <div type="bibliogrphy">
            <listBibl>
<bibl>Volume: #5 ,Page: 2332 ,URL: http://www.tidhar.tourolib.org/tidhar/view/5/2332</bibl><bibl>Volume: #5 ,Page: 2333 ,URL: http://www.tidhar.tourolib.org/tidhar/view/5/2333</bibl>
<bibl>Volume: #5 ,Page: 2334 ,URL: http://www.tidhar.tourolib.org/tidhar/view/5/2334</bibl>
<bibl>Volume: #5 ,Page: 2335 ,URL: http://www.tidhar.tourolib.org/tidhar/view/5/2335</bibl>
<bibl>Volume: #5 ,Page: 2336 ,URL: http://www.tidhar.tourolib.org/tidhar/view/5/2336</bibl>
<bibl>Volume: #5 ,Page: 2337 ,URL: http://www.tidhar.tourolib.org/tidhar/view/5/2337</bibl>
<bibl>Volume: #5 ,Page: 2338 ,URL: http://www.tidhar.tourolib.org/tidhar/view/5/2338</bibl>
<bibl>Volume: #5 ,Page: 2339 ,URL: http://www.tidhar.tourolib.org/tidhar/view/5/2339</bibl>
            </listBibl>
         </div>
      </body>
  </text>
</TEI>
