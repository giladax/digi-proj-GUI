ישראל רבינוביץ

Volume: #1 ,Page: 144 ,URL: http://www.tidhar.tourolib.org/tidhar/view/1/144

 תוספות: 

 לאביו משה רבינוביץ-שכטמן  (ראה את הערך שלו בכרך זה), ולאמו פייגה בת מנחם מנדל ליפבסקי  (אביו של יצחק צבי ליפבסקי, מנהל אפ"ק ואביה של גב' ברש. ראה כרך א', עמוד 496).

 נולד בירושלים, כ"ז ניסן תרנ"ה (1895).

 קיבל חינוך מסורתי בחדר, בי"ס למל ובי"ס ריאלי למסחר בירושלים.

 בשנת תרע"ג (1913) נתקבל כפקיד ב"דויטשע פלשתינה בנק" בירושלים.

 בימי המלחמה העולמית הראשונה שירת כחילמתרגם במשרד הצבא הראשי בירושלים. אחרי הכבוש, עבר לעבוד כפקיד ב"בנק אנגלו-פלשתינה בע"מ" בירושלים. אחרי שעבד בכמה סניפים בארץ נתמנה בשנת תש"ה (1945) למנהל סניף הבנק בצפת.

 בשנת תרפ"א נשא לאשה את טובה  בת יוסף מאיר רוזנבוים מירושלים.

 פעיל כעסקן צבורי במפעלים וארגונים שונים. ממיסדי התאחדות בני הישוב בא"י וחבר הועד הפועל שלה.

 היה פעיל בארץ הרבה שנים כבא כח האגודה הבין

 לאומית של מנהל חשבונות בלונדון.

 כתב ספר "הבנק" (הופיע ב-2 הוצאות). הצליח לפתח את סניף הבנק בצפת שהביא תועלת

 רבה להתפתחות העיר, המושבים והקבוצות בגליל.

 צאצאיו: משה, שאולה אשת צבי אהרנברג, מנחם, יוסף.

Volume: #4 ,Page: 2011 ,URL: http://www.tidhar.tourolib.org/tidhar/view/4/2011

 תוספות: 

 שינה את שם משפחתו: מנירב (ראה כרך ד', עמוד 2011) חלכו לעולמם:

Volume: #6 ,Page: 2716 ,URL: http://www.tidhar.tourolib.org/tidhar/view/6/2716

 תוספות: 

 נולד בשנת תרנ''ד (1894) בביטן שבאזור סלונים, פלך גרודנה, פולין.

 לאביו משה דוד רבינוביץ  (בדחן ומנגן בחתונות, בן הבדחן הירשל, שהיה מפורסם באמנותו בכל הסביבה) ולאמו פייגה בת ר' מאיר זארניצקי.

 למד בחדר, ובגיל 13 נתקבל ללהקת המנגנים ("כליזמר") שבעיירה, בתחילה כמתופף ואח"כ ככנור שני. כשחלה אביו ולא יכול עוד ללכת לחתונות, הלך הנער ישראל למלא את מקומו בתור בדחן והצליח מאד בחרוזיו המבדחים שיצר בהברקה פתאומית ושהיו קולעים ביותר. אחר כך למד מלאכת תפירה במכונה ועבד בה.

 בשנת 1911 יצא לקנדה ובשנים הראשונות עבד בתור תפר-במכונה בבית-חרושת לקונפקציה, ובערבים למד מוסיקה, השתלם בהשכלה כללית וקרא הרבה.

 בראשית 1918 נדפס ב"קענעדער אדלער" חיבורו הגדול על מנדלי מוכר ספרים, ואחרי שלשה חדשים הוזמן לעבוד במערכת העתון, בו עסק בעיקר בכתיבת רשימות על מאורעות בעולם התיאטרון והמוסיקה וגם רפורטאז'ות כלליות, ומאז 1924 הנו עורכו הראשי של העתון.

 נשא לאשה את איטה בת ר' מרדכי עלין.

 במיוחד התממחה בחקר המוסיקה היהודית, בהשפעתו ובעידודו של אברהם צבי אידלזון, אתו התכתב שנים

 רבות ורשם בשבילו הרבה ניגונים חסידיים וניגונים של "כלי זמר". ספרו "מוסיקה אצל היהודים", שיצא באידית ב-1940, יצא ב-1952 בשיפורים ובהרחבות בתרגום אנגלי. כן חיבר ופרסם ב-1926 באידית חוברת על

 תולדות בעיות החינוך היהודי בחבל קוויבק. כותב גם בירחונים ובכתבי-עת איריים. כעורך ה"אדלער" מתמסר הוא בפעילות מיוחדת למען הציוניות ומדינת ישראל.

 צאצאיו: דוד (שחקן אמריקאי ידוע בשם David Ellin

Volume: #11 ,Page: 3746 ,URL: http://www.tidhar.tourolib.org/tidhar/view/11/3746