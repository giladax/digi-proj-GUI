<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 820 ,URL: http://www.tidhar.tourolib.org/tidhar/view/2/820</bibl><bibl>Volume: #2 ,Page: 821 ,URL: http://www.tidhar.tourolib.org/tidhar/view/2/821</bibl>
<bibl>Volume: #2 ,Page: 822 ,URL: http://www.tidhar.tourolib.org/tidhar/view/2/822</bibl>
<bibl>Volume: #2 ,Page: 823 ,URL: http://www.tidhar.tourolib.org/tidhar/view/2/823</bibl>
<bibl>Volume: #2 ,Page: 824 ,URL: http://www.tidhar.tourolib.org/tidhar/view/2/824</bibl>
<bibl>Volume: #2 ,Page: 825 ,URL: http://www.tidhar.tourolib.org/tidhar/view/2/825</bibl>
<bibl>Volume: #2 ,Page: 826 ,URL: http://www.tidhar.tourolib.org/tidhar/view/2/826</bibl>
<bibl>Volume: #2 ,Page: 827 ,URL: http://www.tidhar.tourolib.org/tidhar/view/2/827</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ישראל רוקח</persName>

</head>
         <div><p> נולד ביפו, בשכונת נוה צדק, ד' טבת תרנ"ז (1897), לאביו ר' <persName>שמעון </persName> (מעסקני הישוב הישן והחדש, ממיסדיה וראשה של עדת היהודים ביפו והרוח החיה בכל מוסדותיה ובחיים הצבוריים והכלכליים בעיר ובסביבה) ולאמו<persName> רחל</persName> בת ר' <persName>מנחם (מנכין)</persName> <persName>שוסטקובסקי </persName> מבריסק (תלמיד חכם, נדיב וסוחר עשיר, חתנו של הגביר הצדיק ר'<persName> משה פיזיצר</persName> , מיקירי


 ירושלים), ונקרא <persName>ישראל</persName> על שם הסבא (אבי האם) של אביו: ר' <persName>ישראל ב"ק</persName> (חלוץ הדפוס העברי בארץ והחקלאות העברית בגליל העליון, מאבות הישוב החסידי בירושלים).

 למד בחדרים של האשכנזי ר' <persName>אשר</persName> והתימני חכם <persName>סעיד</persName> , בביה"ס של כי"ח (אליאנס), בו למד תורה ועברית מפי המורה הותיק חכם<persName> יוסף שמחון</persName> , צרפתית ולימודים כלליים, וערבית מפי מורים פרטיים. השתלם בהשכלה כללית בבי"ס תיכון בלוזאן שבשוייץ, למד הנדסה חשמלית בפוליטכניון שבציריך (שוייץ) ובו בזמן היה פעיל שם באגודות-הסטודנטים הציוניות, וב-1920 הוסמך למהנדס. עבד כשנתים בבתיחרושת גדולים לבנין מכונות-חשמל באנגליה והיו לו סיכויים טובים להסתדר שם, אך חזר ארצה ב1922, פתח עם אחיו יוסף ביפו בית-מסחר למכונות ומכשירי חשמל וניהל בו את הצד המקצועי.

 בו בזמן החל לעסוק בעניני צבור. נבחר ל"ועד השכונות המאוחדות" (נוה צדק, נוה שלום ואהל משה) ולנציגן ב"ועד תל-אביב". משניתן לתל-אביב מעמד של מועצת-עיר נבחר למועצתה הראשונה באפריל 1922. בשנים הראשונות לא נטל עליו שום תפקידים מסוימים וכמעט שלא השמיע את קולו במועצה, רק התמסר להכיר את העבודה במחלקות העיריה ולהאזין לדברי עסקנים ותיקים וקשישים. במאי 1925 נבחר למועצה השניה, ומאז נבחר מחדש. מתקופת כהונתו במועצה השניה ואילך נכנס לעבודה פעילה בניהול עניני העיר המתפתחת ובתקופות שונות היה ראש המחלקות העיקריות: לעניני כספים, בנין, ועדת בנין ערים, מים ומאור, בריאות, חינוך ועוד. התמסר ברצינות ובשקידה לעבודתו, דרש מעצמו מסירות לעניני העיר באותה מדה שאדם שוקד על עניני עסקו הפרטי, הדריך את מנהלי המחלקות ופקידיהן ברוח

 זו, הכיר וזוכר את כל הפקידים ואת סגולותיהם וגם מהם דרש אותה מסירות לשרותם כפי שדרש מעצמו. הכניס שיפורים ושכלולים בכל ענפי השתתים העירוניים והקדיש לעניני העיר אף הרבה משעותיו הפנויות יומם ולילה על-פי העקרון: כל מה שאפשר לך לסדר בעצמך, ואפילו מתוך מאמצים יתרים, אל תטיל על אחרים.

 מראשית הבחרו ואילך נמנה על הגוש האזרחי ושקד על שמירתם וקיומם של עניני כל התושבים בלי הבדל מעמד ומפלגה. וכשהתפטרו <persName>מאיר דיזנגוף</persName> ועוד כמה מחברי הגוש האזרחי מהעיריה בגלל חילוקי-דעות עיקרוניים ומעשיים בעניני חינוך וכספים עם הרוב השמאלי, נשאר ישראל רוקח על משמרתו, יחד עם חבריו ברשימת "המרכז המאוחד" ד"ר<persName> חיים</persName> <persName>בוגרשוב ורפאל סופרמן</persName> , ובמשך כל הזמן עמד במערכה והגן על השקפותיו ועניני בוחריו, שהעריכו את אומץ-לבו בעמידתו האיתנה בתוך המיעוט וציינוה לשבת מיוחד.

 במועצה הששית (מדצמבר 1935 ואילך) נבחר בפעם השלישית לסגן ראש העיר (בפעם הראשונה נבחר לסגן ראש העיר ב-1929) ומילא לעתים קרובות את מקומו של <persName>מאיר דיזנגוף,</persName> כשנעדר מכהונתו בגלל השתתפותו בקונגרסים ובעסקנות צבורית וגם בגלל מחלות - ובו בזמן המשיך לנהל מחלקות עירוניות באותה מסירות ודייקנות בכללים ובפרטים כמקודם. ומשנפטר דיזנגוף ביום ז' תשרי תרצ"ז ירש את מקומו כראש העיר.

 בעת כניסתו למועצת העיר השתרעה על 999 דונם, מנתה 12892 תושבים ותקציבה השנתי (לשנת 1922/23) היה 53.196 לירות. מאז התרחב שטח העיר על-24.000 דונם, מספר תושביה יחד עם השכונות הקשורות בה עלה ל-240.000 נפש ותקציבה לשנת 1947/48 עלה למעלה מ-1/2 2 מיליון לא"י (ונוסף לכך תקציב בלתי-רגיל למפעלים חדשים, שיגיע ל-1-2 מיליון לא"י).

 בשנות פעילותו כראש מחלקות ואח"כ כסגן וכראש העיר עברו על העיר תקופות שונות של משברים, התפתחות מהירה, פרעות, וקיפוחים, שנות מלחמת-העולם השנית ; בעיות של הספקת עבודה להמוני מבוטלים, הסדרת השרותים ושלום תושבי העיר, פיתוח ענפי פרנסה, הגדלת השרותים ומוסדות העיר לחינוך, בריאות, עזרה סוציאלית ועוד; ויכוחים קשים ומרים עם השלטונות בדבר חובתם להשתתף במדה הוגנת בהוצאות העיר, שמתושביה מקבל השלטון חלק גדול של הכנסותיו, מתן שרותים לתושבי השכונות שבשטח יפו בלי הזכות לגבות מהם מסים ובלי לקבל השתתפות מתאימה מעירית יפו, מהממשלה ומהמוסדות העבריים המרכזיים.

 על משמר כל הענינים הללו עמד בתוקף וייצג באומץ ובכבוד את הדרישות הצודקות של תושבי


 העיר העברית, ואם כי מטעמים שונים ובגלל "פוליטיקה גבוהה" לא חדלו השלטונות משיטתם לקפח את העיר העברית ולא נטו לשנות את יחסם לטובה, בכל זאת עלה בידו בעמידה איתנה להשיג שיפורים חלקיים בשטח זה, כגון: אישורים להלואות עירוניות לפיתוח (אם כי פחות בהרבה מהמדה הדרושה והמבוססת), אישורים לבנין בתי-ספר ולהגדלת בית-החולים העירוני, הפקעות קרקע והרחבת אזור השיפוט והבנין של העיר, ובכלל זה רכישת חלק גדול של אדמת שרונה, אישורים ועזרה כל-שהיא לשיכון החיילים המשוחררים ועולים חדשים. עבודה רבה השקיע בהסרת המכשולים הממשלתיים ועוד יותר בהגשמת המפעלים עצמם בריכוז כוחם של תושבי העיר. בעמידה על משמר בריאותו של משק העיר השגיח תמיד, שהמעמסה לא תהיה כבדה מנשוא ושהשרותים הנחוצים לא יקופחו, ושהעיר תעמוד בהתחייבויותיה ותפרע את חובותיה בסדר. שומר בהקפדה על נקיונו המוחלט של המשק העירוני ועל יעילות העבודה ואינו נכנע ללחץ של פרוטקציות (עד כדי כך, שבמקרים מוצדקים שהובאו אל בני משפחתו, היו הללו פונים בהמלצותיהם אל חברים אחרים של המועצה העירונית, בידעם, כי פרוטקציה אצלו עלולה יותר להזיק מאשר להועיל).

 נשא לאשה את <persName>אסתר</persName> בת ד"ר <persName>ישעיהו אפשטיין</persName> .

 תוך עבודתו הרגילה בניהול העיר המשיך בפעולות למען תבניות פיתוח שונות, שמקצתן כבר הוגשמו ויתרן מחכות להגשמתן, כגון: שיכון לחיילים המשוחררים ולעולים החדשים, הפקעת קרקעות, פיתוח האדמה שהושגה מהממשלה מעבר לירקון, שיפור שפת הים והקמת מרחצאות קרים וחמים משוכללים, פיתוח שפת הירקון והתאמתה לספורט, בניני בתי-ספר, מפעלי חינוך ותרבות, בריאות וספורט, הקמת תחנת-מים מרכזית לתל-אביב המורחבת משני עברי הירקון, ביוב ותיעול, גשרים ומנהרות, הסדרת התחבורה העירונית, נטיעת גני צבור וחורשות, ועוד.

 בתקופת כהונתו היתה תל-אביב למופת ליתר הרשויות המקומיות בפיתוח המקום והשרותים.

 פעיל גם בתפקידים צבורים אחרים: יו"ר הועד המנהל של בית-החולים העירוני "הדסה", יו"ר מועצת המכבי הארצי, יו"ר ועד בנין בית "הבימה", יו"ר החברה לפיתוח ת"א, חבר ההנהלה של "פדיון שבויים" להעלאת ילדי היהודים מגרמניה ומאוסטריה, סגן יו"ר ועדת ת"א לנמל ותחבורה, יו"ר הנהלת "אוצר מפעלי ים", יו"ר אגודת "זבולון", ממיסדי העתון "הבוקר" ויו"ר ועד הנהלתו ; היה חבר הועד הפועל הארצי של ברית הציונים הכלליים וחבר המרכז העולמי שלה, חבר מועצת חברת "גאולה", בנק אשראי, יו"ר אגודת המהנדסים והאדריכלים בא"י, יו"ר ועד התערוכה בת"א, - ובתפקידו כראש הקהלה מנהל הוא את עניני השרותים הדתיים.

 יו"ר מועצת נמל ת"א, חבר הועד הפועל של האוניברסיטה בירושלים, יו"ר מכון הא"י לתקנים,

 יו"ר מוזיאון תל-אביב ע"ש דיזנגוף ויו"ר אגודת חובבי מקוה ישראל.

 כותב מאמרים בשאלות השעה, בעניני התקציבים השנתיים של העיריה וכו' ב"ידיעות עירית תל-אביב" ובעתונות היומית.

 גם אנשי השלטון מכירים את ערכו האישי והצבורי, למרות מאבקו הקשה עמהם, ובחודש יוני 1945 הוענק לו אות כבוד של "קצין מיסדר האימפריה הבריטית" C.B.E אך דבר זה לא מנע את השלטונות לשימו במעצר בלטרון ב', ביום 5.8.47, במהלך נסיונותיהם לדיכוי הישוב העברי, יחד עם ראשי מועצות רמת-גן ונתניה ועסקנים רביזיוניסטים. שוחרר יחד עם מר קריניצי ביום 11.9.47.

 בנותיו: <persName>ליויה, עירי</persName> .

</p>
<p>

 תוספות: 

 נפטר בתל-אביב, י' אלול תשי"ט (13.9.59) (ראה כרך ב', עמוד 825)

</p></div>
         <div type="bibliogrphy">
            <listBibl>
<bibl>Volume: #2 ,Page: 820 ,URL: http://www.tidhar.tourolib.org/tidhar/view/2/820</bibl><bibl>Volume: #2 ,Page: 821 ,URL: http://www.tidhar.tourolib.org/tidhar/view/2/821</bibl>
<bibl>Volume: #2 ,Page: 822 ,URL: http://www.tidhar.tourolib.org/tidhar/view/2/822</bibl>
<bibl>Volume: #2 ,Page: 823 ,URL: http://www.tidhar.tourolib.org/tidhar/view/2/823</bibl>
<bibl>Volume: #2 ,Page: 824 ,URL: http://www.tidhar.tourolib.org/tidhar/view/2/824</bibl>
<bibl>Volume: #2 ,Page: 825 ,URL: http://www.tidhar.tourolib.org/tidhar/view/2/825</bibl>
<bibl>Volume: #2 ,Page: 826 ,URL: http://www.tidhar.tourolib.org/tidhar/view/2/826</bibl>
<bibl>Volume: #2 ,Page: 827 ,URL: http://www.tidhar.tourolib.org/tidhar/view/2/827</bibl>
            <bibl>Volume: #11 ,Page: 3885 ,URL: http://www.tidhar.tourolib.org/tidhar/view/11/3885</bibl></listBibl>
         </div>
      </body>
  </text>
</TEI>
