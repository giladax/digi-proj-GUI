<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 183 ,URL: http://www.tidhar.tourolib.org/tidhar/view/1/183</bibl><bibl>Volume: #1 ,Page: 184 ,URL: http://www.tidhar.tourolib.org/tidhar/view/1/184</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>יששכר-דוב בר-דרורא (פריאר)</persName>

</head>
         <div><p> בן משה - נולד בעיר<persName> קוטנה</persName> בט' אדר תרמ"ג (1883). אביו היה סוחר, והתיחש לרב דוב מיזלש מקראקא-וורשה, והרב מקוטנה בעל הספר "זית רענן". למד ב"חדר" ואח"כ ב"ישיבה", ואחרי שהתמשכל נהיה אכסטרן, ידע יפה שפות ומדעים.

 בנעוריו בא לורשה ושם הכניס אותו חברו מנוער


 שלום אש, לחוגו של י. ל. פרץ, ועוד לא מלאו לו 17 שנה עבד כבר במערכות העתונים: "הצפירה", "הצפה" ו"דער וועג". במערכות הללו הכירו העורכים (סוקולוב, לודויפול וצבי פרילוצקי) כי הבחור הצעיר והצנוע המלובש עוד כ"חסיד", עתיד להיות סופר בישראל, כי בכל מה שכתב היתה ניכרת הפקחות והשנינות, וסגנונו היה כבר אז מצוין ומצויד בכל אותם המטעמים, שפיליטוניסטן מחונן ומבורך מצטיין בהם.

 בשנת 1906 הגיע לארץ ישראל, ותיכף תפס את מקומו בין אנשי מעשה. נכנס לעבוד באפ"ק, ונעשה לידידו של מ. דיזנגוף, והיה מראשוני המשתתפים בבנינה של תל-אביב ע"י השתתפותו ביסוד השכונה "נחלת בנימין". מזמן לזמן היה משתתף בעתונות.

 בשנת 1909 נכנס לועד המדיני של היישוב, שנוסד תיכף לאחרי הכרזת הקונסטיטוציה בטורקיה. בועד הזה היו מלבדו: מ. דיזנגוף, אליהו ספיר, שמעון רוקח, אהרן אייזנברג ויוסף לוריה. באותו פרק זמן היה גם משתתף בעתונות העברית בגולה ("הזמן" ו"הצפירה").

 אחרי הכבוש הבריטי נכנס לעבוד בעתון האזרחי הגדול, שנוסד ע"י אליעזר בן-יהודה - "דואר היום", ובמשך שש-עשרה שנה, בהפסקות (1920-1936) עבד בעתון זה, והיה גם עורכו הראשי במשך כמה שנים.

 במשך שלש שנים ערך והוציא שבועון<persName> "הישוב"</persName> (1925-1928) בהשתתפות טובי הסופרים, יסד את "הנוטע", שנתן לנו את נתניה ואבן יהודה, ואת הבנק "בני בנימין". השתתף מלבד הנ"ל גם בשבועון המשובח של התאחדות האכרים: "בוסתנאי". בשבועון הנ"ל היה מפרסם מדי שבוע בשבוע שתי סקירות (ארצישראלית ו"בתפוצות הגולה") וגם פיליטון.

 עם סגירת "דואר היום" (1936) החל לעבוד ב"הבקר" ושם היה מפרסם את פיליטוניו: "הצד השני של המטבע" מדי שבוע בשבוע.

 מאמריו ופיליטוניו עשו רושם גדול, כיון שהשכיל לכתוב על כל ענין ישובי מתוך ידיעה מוסמכת

 ובמומחיות רבה ומקיפה. דבריו היו תמיד קצרים וברורים. יומניו בעתונים היומיים היו מצומצמים ובהירים.

 אחרי שפרצה מלחמת-העולם השניה והעתונות נצטמצמה, - לא נמצא מקום למאמריו ופיליטוניו והיה מפרסם רק לעתים רחוקות פיליטונים קצרים ב"הבקר" וב"ידיעות אחרונות".

 מצבו החמרי הורע מאד בשנות המלחמה. בינתים חלה מחלה קשה, והמצב החומרי הקשה השפיע לרעה על התפתחות מחלתו. בי"ז אדר תש"א קבל התקפת לב קשה, שבתוצאתה מת מיתה חטופה בו ביום, ונקבר בבית הקברות הישן בתל-אביב.

 צאצאיו: בתו רחל דרורי אשת משה גינצבורג: בניו: אמנון ואבשלום (כלם בפרדס חנה).

</p></div>
         <div type="bibliogrphy">
            <listBibl>
<bibl>Volume: #1 ,Page: 183 ,URL: http://www.tidhar.tourolib.org/tidhar/view/1/183</bibl><bibl>Volume: #1 ,Page: 184 ,URL: http://www.tidhar.tourolib.org/tidhar/view/1/184</bibl>
            </listBibl>
         </div>
      </body>
  </text>
</TEI>
