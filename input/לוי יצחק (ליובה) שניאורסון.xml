<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 839 ,URL: http://www.tidhar.tourolib.org/tidhar/view/2/839</bibl><bibl>Volume: #2 ,Page: 840 ,URL: http://www.tidhar.tourolib.org/tidhar/view/2/840</bibl>
<bibl>Volume: #2 ,Page: 841 ,URL: http://www.tidhar.tourolib.org/tidhar/view/2/841</bibl>
<bibl>Volume: #2 ,Page: 842 ,URL: http://www.tidhar.tourolib.org/tidhar/view/2/842</bibl>
<bibl>Volume: #2 ,Page: 843 ,URL: http://www.tidhar.tourolib.org/tidhar/view/2/843</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>לוי יצחק (ליובה) שניאורסון</persName>

</head>
         <div><p> נולד בעיר טורופץ, פלך פסקוב, רוסיה, בשנת תרמ"ט (26.11.1888), לאביו ר' <persName>שניאור צבי</persName> , מצאצאי האדמו"ר ר' שניאור זלמן בעל ה"תניא", ולאמו <persName>אסתר</persName> בת ר' <persName>יעקב הינדין </persName> (בעל אחוזות ובתי משרפות יי"ש, עסקן צבורי, מראשוני חובבי ציון ברוסיה, תלמיד חכם). למד תורה בטורופץ ואח"כ בדווינסק כשעברו לגור שם. בינתים רכש אביו על שם חותנו נחלה גדולה בחדרה, עלה ארצה בתרנ"א ובא פעמים אחדות לביקור המשפחה ולסידור ענינים ברוסיה.

 בתרס"ד עלו ארצה הוא <persName>ומנחם</persName> אחיו יחד עם אביהם ועבד במשק המשפחה ובתרס"ו יצא לרוסיה להתכונן לבחינת הבגרות. בתרס"ח עמד בהצלחה בבחינה בגימנסיה ממשלתית בפטרבורג, למד באקדמיה לחכמת ישראל ("קורסים למדעי המזרח" לפי הכינוי הרשמי) מיסודו של הבארון <persName>דוד גינצבורג</persName> , עסק גם בספרות וכתב שירים ברוסית. בגלל קשרי


 היכרות וידידות עם אנארכיסטים פעילים נחשד מצד המשטרה בהשתתפות בפעולת טירור מסוימת והוכרח להמלט אל דודתו בקניגסברג (אז בגרמניה). משם חזר ארצה בתר"ע ועבד כפועל פשוט אצל האכרים ממשפחת <persName>גולדנברג </persName> בחדרה. בתרע"א עלו יתר בני המשפחה ומאז המשיך לעבוד בשדות ובכרמים של משפחתו. השתתף בעניני הצבור ובהגנת המושבה, נפצע בידו בתגרה בשל סכסוכי גבול בין היהודים והצ'רקסים על גבול חדרה - כפר צ'רקס, סבל הרבה מכאובים וניתוחים והוזקק לנסוע להתרפא אף בבירות. בשל השתתפות בתגרה עם הצ'רקסים נרדף מטעם השלטון הטורקי ויחד עם <persName>חיים</persName> <persName>גולדנברג, אהרן סמסונוב</persName> ואחרים הוכרח להעדר זמןמה מהמושבה "עד יעבור זעם''.

 בראשית מלחמת-העולם הראשונה נשלח מטעם המושבה - לפי צו השלטון הצבאי - לשרותעבודה עם 30 זוגות סוסים באזור החזית בבארשבע. לאט-לאט הבריח את הסוסים חזרה לבעליהם היהודים במושבות ובסוף ברח אף הוא עצמו מאזור החזית. נתפס והובא למשפט צבאי בבאר-שבע לפני המפקד הגרמני קרס פון קרסנשטיין, וזה הטיל עליו לשלם סך 35 גרשים טורקיים (הוצאות הטלגרמות שנשלחו בדרישה לתפשו ולהחזירו). משחזר הביתה נאסר לאחר זמן שנית, והפעם באשמת "בגידה" (פרשת ה-13 מחדרה, שהעלילו עליהם כי הם מספקים חטים לאניות-מלחמה בריטיות ליד חוף חדרה) ויחד עם יתר הנאסרים יצא זכאי מהמשפט הצבאי כשהוכח השקר שבעלילה זו.

 מששוחרר נענה לתעמולת ידידו ובן-מושבתו <persName>אבשלום פיינברג</persName> , מאנשי "נילי", והצטרף לקבוצת המחתרת העברית מיסודם של ידידו אהובו אבשלום והאחים <persName>אהרן ואלכסנדר אהרנסון </persName> מזכרון יעקב, ואחרי שיצא אלכסנדר מצרימה ולא הצליח ליצור קשרים עם המפקדה הבריטית ויצא משם לארצות-הברית, יצא אבשלום מצרימה והוא הצליח ליצור את הקשר שיתקיים באמצעות אנית-מלחמה בריטית שתתקרב מזמן לזמן לחוף עתלית.

 משהופסק קשר זה לזמן רב (משום שהאניה

 טובעה במוקש) ואהרן החליט לצאת דרך איסטמבול לאירופה ולהשתדל להגיע דרך אנגליה למפקדה הבריטית שבמצרים לקח אתו את שניאורסון בתור מזכירו (שמו בפספורט היה <persName>חיים כהן</persName> ).

 ביולי 1916 יצאו שניהם לדרך. באיסטמבול הצליח אהרן לקבל רשיון לנסוע לברלין לשם מחקר מיוחד בתעשיית שמנים לצרכי הארץ והצבא בתקופת המחסור שבמלחמה, ומשם הצליח לקבל רשיון ליציאה לקופנהאגן ולסדר בחשאי שיתפסוהו מאניה שיסע בה לאמריקה ויובא ללונדון ומשם ישלח אל המפקדה למצרים. ושניאורסון נשאר באיסטמבול, עסוק בהשתדלות ממושכת לקבל רשיון לצאת לרומניה הניטרלית ומשם דרך רוסיה לאנגליה וממנה למצרים. בתקופת שהותו שם נפגש עם בוגרי הגימנסיה הרצליה שלמדו בבית-הספר הטורקי לקצינים <persName>(משה שרתוק, דוד הכהן</persName> ואחרים).

 בינתים הצטרפה רומניה למלחמה נגד הטורקים והגרמנים, וכך נחסמה בפניו הדרך הנויטראלית ליציאה, ואז קיבל באמצעות הצירות האמריקאית הודעה מאת אהרן שעליו לחזור ארצה. בהשתדלות הד"ר <persName>א. רופין,</persName> שגורש מהארץ לאיסטמבול וניהל שם עניני הציונות והסיוע לישוב, נתקבל בשמו המזויף "חיים כהן" להיות משרתי של המאיור הגרמני הקתולי קליין, שנשלח ארצה לדרישת המצביא אחמד ג'מאל פחה לשם נטיעת יערות, ובתפקיד זה הצליח להגיע ברכבת. יחד עם המאיור, עד דמשק. כאן עזרו לו בחורים ארצישראליים להמלט מאדונו הגרמני ולהתגנב לקרון-משא מלא חיטים הנשלח ארצה, והגיע לחיפה ביום 21.1.1917, הוא יום נפילת ידידו אבשלום במדבר הנגב מיריות בידואים בנסותו להגיע מצרימה בדרך היבשה לשם חידוש הקשרים עם המפקדה הבריטית (שבינתים נתחדשו על-ידי אהרן, שהספיק להגיע שמה מלונדון, אך החברים בארץ עוד לא קיבלו ידיעה על כך).

 בתחנת-הנסיונות בעתלית מצא את<persName> שרה אהרנ</persName> <persName>סון </persName> מנהלת את עניני התחנה והמחתרת כאחת, ואחרי שבוע הגיע באניה בריטית <persName>לייבל ברונשטיין</persName> ומסר לשניאורסון את פקודת אהרן לצאת אל החוף ולעלות על האניה, אך בגלל סערה בים לא יכלה אף סירה מהאניה הבריטית להתקרב באותו לילה אל החוף והאניה חזרה מצרימה בלעדיו. לאחר חודש באה האניה שנית, החזירה ארצה את<persName> יוסף לישאנסקי</persName> ובאותו לילה יצא שניאורסון אל חוף עתלית בלוית <persName>מנחם</persName> אחיו (שגם הוא עבד בשרות המחתרת), עלה אל האניה ונפגש בה עם <persName>אהרן אהרנסון</persName> . מפיו שמע את הבשורה המדכאה על מות <persName>אבשלום פיינברג </persName> במדבר ונענה להפצרותיו להמשיך את מפעל אבשלום למען שחרור הארץ.

 למחרת בבוקר שאל קברניט האניה את אהרן: איזו מלת-היכר יש לאנשיו בהפגשם בלילה עם הבאים בסירה על חוף הים. אהרן פנה ללוי יצחק, שישב על כסא-מרגוע על הסיפון ובידו התנ"ך, שימציא הוא איזו מלה. לוי יצחק דפדף בתנ"ך ונתעכב


 על הפסוק "נצח ישראל לא ישקר", וכך נוצר מראשי תיבותיו השם "נילי''.

 מאז שרת כקצין מקשר בין מחלקת הידיעות של המפקדה ובין מרכז המחתרת העברית שבעתלית והיה נוסע בקביעות באניה מפורט-סעיד לקפריסין וחזרה דרך חוף עתלית פעמים בחודש או יותר, הביא פקודות והוראות וכספים (מעטים להוצאות הפעולה ורבים לעזרת הישוב הסובל מחסור ומצוקה) וקיבל רפורטים וידיעות ופרטים על תנועות הצבא הטורקי-הגרמני והרכבו ועל המצב בארץ, והמשיך בשרותו זה עד שנתגלה הקשר לשלטון הטורקי בסתיו 1917.

 סמוך לסוף 1917 לוה את אהרן אל האניה כשהפליג לאנגליה וקיבל את פני אלכסנדר אהרנסון כשחזר מאמריקה, ומאז פעלו שניהם יחד בשרות המודיעין של המפקדה, ולדרישת הגנרל <persName>וינדהם דידס</persName> (אחד מהמעטים בין אנשי-המפקדה שהתיחסו באהדה לשאיפות הציוניות) התגייס לצבא הבריטי ושרת בדרגת לפטננט-המטה. וכשכבש הצבא הבריטי את החלק הדרומי של הארץ, עד קו הירקון, בא ארצה עם הצבא, עבד יחד עם אלכסנדר אהרנסון בועד המיוחד ובועד היהודי שליד השלטון הצבאי וגרו יחד בתל-אביב עד לכיבוש צפון הארץ, וזמן מועט אחרי כיבוש הצפון לוה את חברי ועד הצירים ד"ר <persName>דוד אידר</persName> והקולונל<persName> אנג'לו-לוי</persName> <persName>ביאנקיני</persName> במסעם לחדרה ולזכרון יעקב במכונית האזרחית הראשונה שבאה למושבות אלה אחרי המלחמה. במסדר צבאי חגיגי שנערך בחיפה ניתן לו אות-כבוד של קצין מיסדר האימפריה הבריטית (O.B.E) דבר שנחשב לכבוד גדול בתקופת השלטון הבריטי בארץ - בעד שרותיו במלחמה.

 משנגמרה המלחמה יצא אלכסנדר אהרנסון לאמריקה והוא רצה לחזור אל המשק לחדרה, אך לדרישת הגנרל וינדהם דידס קיבל עליו לסדר שרותמודיעין ליד ועד הצירים (ההנהלה הציונית) לשם עזרה לשרות הבטחון הצבור- בכלל ולעמוד במיוחד על משמר שלום הישוב מפני זוממים ומתנכלים, ולהזמנת ראשי ועד הצירים בזמן ההוא (ד"ר<persName> ד. אידר,</persName> <persName>ואן פרידלנד וזאב ז'בוטינסקי</persName> ) פתח משרד בת"א ואח"כ בירושלים, נעזר על-ידי האחים <persName>ישראל ויונתן בלומנפלד</persName> ואחרים והיה אחראי בעבודתו רק בפני הד"ר<persName> חיים</persName> <persName>ויצמן </persName> ונציגו בארץ, הד"ר אידר. הודות לשרות הידיעות של משרד זה עלה בידו להמציא לועד הצירים ידיעות בעלות ערך רב בעת שביקרה בארץ ועדת קינג-קריין האמריקאית כאילו במטרה להתחקות על רצון התושבים בנוגע לעתידה המדיני של הארץ. גילה מזימות של פקידים גבוהים להכשלת מפעל "הבית הלאומי" בראשיתו ואת מזימת האגודה המושלמיתנוצרית (שנוסדה ביזמתם) לערוך פרעות ביהודים בפסח תרע"ט, והודות לכך היה ביכלתו של הקולונל לוי-ביאנקיני להתערב בעוד מועד ולהבריח את השלטון לאחוז באמצעים תקיפים וגלויים, <persName>שבאמת</persName> ימנעו את פרוץ הפרעות. במערה ליד שכם נתגלה על-ידי <persName>אברהם</persName> <persName>גודאל</persName> מחסן ערבי של נשק גנוב מהצבא והודות

 להודעה על כך מצד משרד-המודיעין היהודי החרימה המשטרה את הנשק. סידר שמירה על חיי ד"ר ויצמן ועל-ידי <persName>אברהם שפירא ונסים אבו-בכור</persName> ) בעת פרעות 1920, ואח"כ סידר - לדרישת ד"ר וייצמן מלונדון - שמירה מעולה על חיי סיר <persName>הרברט סמואל</persName> כשבא ארצה כנציב עליון ובחוגים ערביים מסוימים בא"י הוחלט לערוך התנקשות בחייו כדי להוכיח את התנגדות כלל התושבים ל"בית הלאומי". טיפל בסידור כרטיסיה על המשפחות הערביות הותיקות בערי הארץ וראשי שבטי הבידואים, בעיקר מדרום לים המלח, לצרכי שרות המודיעין היהודי והממשלתי כאחד, ועוד כמה פעולות חשובות ביצע בענף זה במשך שנה וחצי.

 נשא לאשה את זינה בת יעקב שטינמן.

 כשהועמד <persName>מנחם אוסישקין</persName> בראש משרד ועד הצירים בירושלים החליט לחסל את שרות המשרד הזה, והד"ר אידר הוכרח למסור לו החלטה זו על סגירת המשרד, אגב הבעת צער ותודה על השרות רב הערך בשביל היהודים ובשביל הממשלה בארץ ובלונדון.

 אחרי סגירת המשרד יצא ללונדון, ואחרי פרעות מאי 1921 דרשו ממנו<persName> יוסף קובן, ריכרד ליכטהיים</persName> <persName>וזאב ז'בוטינסקי </persName> (מראשי המשרד הלונדוני של ההנהלה הציונית אז) לחזור ארצה ולחדש את פעולת המשרד בלי שים לב להתנגדותם של נכבדים. לדרישת ראשי ההנהלה התראה עם הבארון <persName>ג'יימס רוטשילד</persName> בביתו בלונדון, וגם הבארון דרש את חידוש העבודה של שרות הידיעות וביקש ממנו לקשור יחסים עם <persName>חיים</persName> <persName>מרגלית-קאלוואריסקי.</persName>

 באותה תקופה שלאחר הפרעות היתה כניסת היהודים ארצה אסורה לגמרי, אך הודות לתעודות מיוחדות מאת מיניסטריון-המלחמה הלונדוני הורשה להכנס ארצה בלי עיכובים, המשיך בעבודת המשרד עוד כחצי שנה ואת הרפורמים היה שולח ישר <persName>לליאונרד שטיין,</persName> מזכיר ההנהלה הציונית בלונדון. סוף-סוף גבר לחץ הפוליטיקה הפנימית בהנהלה הציונית בירושלים במגמה להוציא כל שרות והשפעה מידי אנשי "נילי". המשרד נסגר לחלוטין והוא חזר לחדרה ומאז עוסק בפרדסנות כאחד החקלאים הותיקים.

 כתב זכרונות רבי-ענין על פעולתו במחתרת "נילי", שעודם בכתב יד.

 בנותיו: <persName>אראלה, עכסה</persName> .

</p></div>
         <div type="bibliogrphy">
            <listBibl>
<bibl>Volume: #2 ,Page: 839 ,URL: http://www.tidhar.tourolib.org/tidhar/view/2/839</bibl><bibl>Volume: #2 ,Page: 840 ,URL: http://www.tidhar.tourolib.org/tidhar/view/2/840</bibl>
<bibl>Volume: #2 ,Page: 841 ,URL: http://www.tidhar.tourolib.org/tidhar/view/2/841</bibl>
<bibl>Volume: #2 ,Page: 842 ,URL: http://www.tidhar.tourolib.org/tidhar/view/2/842</bibl>
<bibl>Volume: #2 ,Page: 843 ,URL: http://www.tidhar.tourolib.org/tidhar/view/2/843</bibl>
            </listBibl>
         </div>
      </body>
  </text>
</TEI>
