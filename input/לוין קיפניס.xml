<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2100 ,URL: http://www.tidhar.tourolib.org/tidhar/view/5/2100</bibl><bibl>Volume: #5 ,Page: 2101 ,URL: http://www.tidhar.tourolib.org/tidhar/view/5/2101</bibl>
<bibl>Volume: #5 ,Page: 2102 ,URL: http://www.tidhar.tourolib.org/tidhar/view/5/2102</bibl>
<bibl>Volume: #5 ,Page: 2103 ,URL: http://www.tidhar.tourolib.org/tidhar/view/5/2103</bibl>
<bibl>Volume: #5 ,Page: 2104 ,URL: http://www.tidhar.tourolib.org/tidhar/view/5/2104</bibl>
<bibl>Volume: #5 ,Page: 2105 ,URL: http://www.tidhar.tourolib.org/tidhar/view/5/2105</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>לוין קיפניס</persName>

</head>
         <div><p> נולד ט"ו באב תרנ"ד (1894) בעיירה אושומיר הסמוכה לזיטומיר, פלך ווהלין (אוקראינה). אביו <persName>פסח</persName> (איש-חסיד וחזן בביהכ"נ דחסידי טשרנובל, משושלת כלי-קודש) ואמו<persName> רחל</persName> בת <persName>חייקל ברויזמן</persName> (מן האמידים).

 למד ב"חדרים" וב"תלמוד-תורה" אצל מלמדים קפדנים ש"הרביצו" תורתם. בשעות הפנאי היה הילד נחבא אל עלית הגג ועוסק בציורי "שויתי" וחוטב בעץ חיות הקודש וכרובים פורשי כנפים.

 בן אחת-עשרה עבר לחדרו של מורה ותיק, אישתרומות, בן-ציון שמו, והילד כאילו התעורר מתרדמה עמוקה ונתפרסם לטוב בכל העיירה.

 בן שתים-עשרה נמנה בין חובשי בית-המדרש והתמיד בגמרא יומם ולילה.

 באותה תקופה נזדמן מו"ס לביהמ"ד, חיטט הנער בין ספרי הרומ"ל ומצא מיני חוברות "משונות" של דקדוק ומליצה, שלא ראה כמותן עד היום ההוא. רכש לו כמה מהן בפרוטותיו שהיו שמורות אתו, ובאותה

 עלית-גג התיחד אתן יום-יום ושינן את הכללים והמליצות הלוך ושנן, הלוך ושנן. זאת היתה "ההצצה" הראשונה. 

 כשנעשה בר-מצוה ברך עליו אביו את הברכה הידועה ושילחו להיות מורה בכפרי הסביבה.

 פרשת הנדודים התחילה. עבר מכפר לכפר ומעיר לעיר, מלמד ולומד כאחד. 

 שעה גורלית היתה כשנתגלגלו לידיו גליונות בודדים של עתון הילדים ""החיים והטבע", הם כבשו את לבו בתכנם ובצורתם ו"הרוח החלה לפעמו". לילות כימים עשה וכתב סיפורים, שירים ומחזות וחידות ופתגמים והעתיקם בכתב מסולסל על דפי נייר גדולים ועיטרם עיטורים כמתכונת אותם גליונות.

 לא ארכו הימים והתחיל לנוע על הערים הגדולות זיטומיר, וורשה, ושקד בלימודים כלליים כאקסטרן באותם הימים.

 פרסומו הראשון היה בעתון הילדים "הפרחים" לי. ב. לבנר שם הדפיס ציורי-נוי וחידות מצוירות (רבוסים), ובשנת 1911 נדפס שם גם שירו הראשון "הילד החולה". י. ב. לבנר עודדו והוסיף להדפיס מפרי עטו של הסופר המתחיל.

 כשחזר לעיירתו אושומיר יסד בה "חדד מתוקן" לבנים ולבנות, ריכז את בני הנוער, נוסדה ספריה עברית, נערכו נשפים והצגות בעברית, פרחה העבודה הציונית. הוא פעל והפעיל, היה מן המלהיבים והנלהבים, עד שקם ועלה לארץ-ישראל בשנת תרע''ג (1913).

 מיד לבואו נתקבל כתלמיד בביה"ס לציור "בצלאל".

 באותה שנה פרצה "מלחמת העברית" בבתי הספר של "עזרה", הוקם סמינר עברי לגננות ונוסד גן-ילדים עברי בהנהלתה של הגננת הגב' חסיה פינסוד-סוקניק

 (אמו של הרמטכ''ל יגאל ידין). אז כתב את השיר הראשון לגן-הילדים: "חנוכיה, חנוכיה, ספרי נא לי מעשיה !"

 בפרוץ מלחמת-העולם הראשונה נאלץ לעזוב את "בצלאל" ואת ירושלים, עבר לתל-אביב והיה עוזר עם יש"י אדלר וש. ח. ברכוז בהוצאת "ספריה קטנה לילדים".

 התעתמן ונתפס כמה פעמים ע"י התורכים ונאסר ונפדה, עשה ברחובות ובראשון לציון כשומר בכרמים,


 עבד ביקב ויצא עם גירוש יפו לפ"ת ועין-גנים, וכשבאו ימי "נילי" החמורים הסתנן עד למסחה היא כפר-תבור, ונשכר לתורכים בשכר "ויסיקה" כשרה להיות כורת עצי בלוט עתיקים בהר תבור. משם ערק לפוריה, עבד בכרמי השקדים ובסיקול ההרים עד לכנרת. לבסוף התקדם עד לחדרה והיה מורה לילדי התימנים שבשכונת "נחליאל". שם כתב את "לקבר אבות". בחדרה היה מקורב לי. ח. ברנר בתקופת ה"שכול והכשלון".

 עם כניסת האנגלים לחדרה חזר לירושלים ונתמנה ע"י ראש מחלקת החינוך הד"ר י. לוריא להיות הממציא את החומר הספרותי לגן-הילדים בארץ. במשך שנתים הוציא 40 "גליונות לגננות" - חומר ראשוני לגן. הוא כתב, הוא הדפיס, הוא הפיץ והוא גם לימד את, הגננות שיר ומשחק. כמו כן הוציא גליונות "שירים לבית הספר" בלוית מנגינות מאת א. צ. אידלסון, ח. קרצ'בסקי, י. מילט, ד, מערבי ואחרים.

 באותן השנים ערך עם חברות התאחדות הגננות את העתון הראשון לחינוך לפעוטות בגן-הילדים ובבית-אם "<persName>גננו</persName> ".

 בשנת ,1921 ניהל בית יתומים בצפת.

 בשנת 1922 יצא לגרמניה והשתלם במלאכת-יד בקורסים שונים ובסמינר הממשלתי בלייפציג.

 בברלין התידד עם המשורר ז. שניאור וזה כתב הקדמה לספר "לקבר אבות" שיצא בהידור בהוצאת "הספר". באותה שנה הדפיס בהוצאת "אמנות" בפרנקפורט את ספרו "מחרוזת'', "אלף בית" ועוד.

 בשובו לארץ נתקבל למורה בביהמ''ד למורות ולגננות ע"ש לוינסקי בהנהלתו של הפדגוג אציל הרוח נח פינס.

 מאז התמיד בספרות הילדים. רוב דבריו נתפרסמו ב"דבר לילדים" מראשית הופעתו. סיפוריו מושכים את לב הילדים למן הגיל הרך ביותר. לשיריו נתחברו קומפוזיציות של טובי המוסיקאים בארץ ונקלטו בגן-הילדים ובבית-הספר וכן הוקלטו ברדיו בארץ ובחוץ-לארץ. רבים מהם נתקבלו כשירי-עם, עפ"י רוב שירי החג: "שנה טובה" - מנגינת נ. נרדי ; "שימו שמן" - י. ז'יטומירסקי; "עת לטעת" - מ. רבינא; "אני פורים" נ. נרדי; "חד-גדיא" - י. גורוכוב; "איש היה בישראל" - מ. זעירא ; "סלינו על כתפינו" - י. גורוכוב וכן "אליעזר ורבקה", "העפילו" וכו'.

 מנהל "התיאטרון לילדים" שליד מרכז הגננות (מיסודה של ט. חסקינה) ורוב ההצגות חוברו על ידו.

 אשתו:<persName> דבורה </persName> לבית ז. קרסנוב (גננת-מורה).

 צאצאיו:<persName> שי </persName> (בקבוצת "החושלים"), <persName>ניצה</persName> (גננת), <persName>טל, נטע</persName> .

 ספריו: 1. מחרוזת-זמירות ומשחקים לגן-הילדים ולבית-הספר בלוית תוים, הוצאת "אמנות"-פרנקפורט, תרפ''ג; 2. מעשה באפרוח - מצויר בצבעים בידי רבי צבי, "בצלאל", הוצ' הנ"ל : 3. אלף בית - חרוזים, ציורים בצבעים זאב רבן, הוצ' "הספר" - ברלין, תרפ"ג; 4. לקבר אבות - מחזור אידיליות, הוצ' הנ"ל, תרפ"ד; 5. שמעו ואספרה - מעשיות לילדים, ציורים

 מ. גור-אריה, "בצלאל", הוצ' "דביר" - תל-אביב, תרפ"ו; 6. חגינו - שירים, ציורים בצבעים ז. רבן, הוצ' "מילרלין" - ניו-יורק, תרפ"ח ; 7. מעשיות א-ב, ציורים נ. גוטמן, הוצ' "דביר" - תל-אביב, תרפ"ח : 8. משחק פורים - חזיון, ציורים בצבעים נ. גוטמן, הוצ' "שטיבל" - ת"א, תרפ"ט ; 9. אברהם ושלושת המלאכים - אופרה, מוסיקה י. ביאלסקי, הוצ' ביאלסקי לונדון, תרפ"ט ; 10. היה-היה - סיפורים, ציורים א. הרשקוביץ, הוצ' "דביר" - תל-אביב, תר"ץ : 11. פעם אחת - סיפורים, ציורים גניה מיזליס, תרצ"א; 12. חנוכה לתינוקות - סיפורים ושירים, ציורים ג. מיזליס, תרצ"ב ; 13. עוד פעם - סיפורים, ציורים א. הרשקוביץ, הוצ' "שטיבל" - ת"א, תרצ"ב; 14. וכה אמר סבא - מעשיות, ציורים ברורית אונא, הוצ' הנ"ל, תרצ"ג; 15. מי בן-חיל - סיפורים, ציורים גניה ברגר, הוצ' "שטיבל" - ת"א, תרצ"ד! 16. מן התורה סיפורים, ציורים אני אנגלמן, הוצ' "דביר" - תל-אביב, תרצ"ח ; 17. כלנו חברים - מעשיות, ציורים א. הרשקוביץ, הוצ' "ציון" - ת"א, תרצ"ט; 18. יום טוב לנו - מעשיות, ציורים א. הרשקוביץ, הוצ' הנ"ל; 19. בנתיב הפלא - סיפור, ציורים נ. גוטמן, הוצ' "דביר" - ת"א, ת"ש ; 20. יפה את מולדתי - מעשיות, ציורים בינה גבירץ, הוצ' שמעוני - ת"א, ת"ש ; 21. קו לקו - שירים, ציורים אוטו גיסמר, הוצ' ר. מס,ירושלים, ת"ש ; 22. חבריה - מעשיות, ציורים נ. גוטמן, הוצ' "מסדה" - תל-אביב, תש"ב ; 23. דורי ודפנה - סיפור, ציורים בצבעים נ. גוטמן, הוצ' "למען הילד" - ת"א, תש"ג; 24. בוקר טוב - מעשיות, ציורים נ. גוטמן, הוצ' "מסדה" - תל-אביב, תש"ג ; 25. מעין הקסם - סיפור, ציורים בצבעים ד. גלבוע, הוצ' "שי לילד" - ת"א, תש"ג; 26. שי חידות - 310 חידות ציורים איזה, הוצ' "עבר" - ירושלים, תש''ד; 27. לארץ הפלאות - סיפור, ציורים בצבעים צ. מלבנציק, הוצ' "יבנה" - ת"א, תש"ד ; 28. גן החיות - סיפור, ציורים בצבעים ד. גלבוע, תש"ה ; 29. ברוכים הבאים סיפור, ציורים בצבעים ד. גלבוע, הוצ' "שי לילד" ת"א, תש"ה ; 30. אנו נוסעים אל הירח - סיפור, ציורים בצבעים אני אנגלמן, הוצ' "אשכול" - חיפה ; 31. דוד וגלית - סיפורים, ציורים בצבעים חנן פישר, הוצ' פישר - ת"א, תש"ה ; 32. הדחליל - הזיון, הוצאת ראובן מס - ירושלים, תש"ב ; 33. הדלקה בבית עזה - חרוזים, הוצ' "יבנה" - ת"א, תש"ב ; 34. אבא התגייס- סיפורים, ציורים בצבעים ח. אפשטיין, הוצ' "יבנה" - ת"א, תש"ג; 35 .ילדים במחתרת סיפור מן הימים הראשונים לממשלת הזדון, ציורים לאה גרונדיג, הוצ' "דביר" - ת"א, תש"ו; 36. חג האור - שירים, ציורים בצבעים איזה, הוצ' רודין תל-אביב, תש"ו: 37. על שתים ועל ארבע, מעשיות, ציורים נ. גוטמן, הוצ' "דביר" - תל-אביב תש"ז; 38. הביבר א-ב - חרוזים, ציורים "אמנים מאוחדים", ת"א, תש"ה ; 39. זה ספרי - מאה סיפורים, ציורים איזה, הוצ' נ. טברסקי - ת"א, תש"ח ; 40. חגי 


 ספורי חג לילדים, ציורים נחום גוטמן, הוצ' נ. טברסקי - ת"א, תש"ט.

 ערך: ספריה לילדים בהוצאת "שטיבל" - ת''א; "גליונות לגננות" עשרה ספרים, הוצ' מרכז הגננות; "הד-הגן", עתון מרכז הגננות ; "מקראות" - חריסטומתיה ל-8 מחלקות ביה"ס העממי (עם ז. אריאל); "גן-גני" (עם ימימה טשרנוביץ) שלושה ספרים לאם ולילד.

 הצגותיו בתיאטרון לילדים : הדחליל, תעלולי עזה, הגזר, לביבות חנוכה, משחק פורים, הקיפודים והארנב, מעשה ברם, שלושת הדובים, חד-גדיא, מעשה הנמל.

</p></div>
         <div type="bibliogrphy">
            <listBibl>
<bibl>Volume: #5 ,Page: 2100 ,URL: http://www.tidhar.tourolib.org/tidhar/view/5/2100</bibl><bibl>Volume: #5 ,Page: 2101 ,URL: http://www.tidhar.tourolib.org/tidhar/view/5/2101</bibl>
<bibl>Volume: #5 ,Page: 2102 ,URL: http://www.tidhar.tourolib.org/tidhar/view/5/2102</bibl>
<bibl>Volume: #5 ,Page: 2103 ,URL: http://www.tidhar.tourolib.org/tidhar/view/5/2103</bibl>
<bibl>Volume: #5 ,Page: 2104 ,URL: http://www.tidhar.tourolib.org/tidhar/view/5/2104</bibl>
<bibl>Volume: #5 ,Page: 2105 ,URL: http://www.tidhar.tourolib.org/tidhar/view/5/2105</bibl>
            </listBibl>
         </div>
      </body>
  </text>
</TEI>
