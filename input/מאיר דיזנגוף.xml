<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 791 ,URL: http://www.tidhar.tourolib.org/tidhar/view/2/791</bibl><bibl>Volume: #2 ,Page: 792 ,URL: http://www.tidhar.tourolib.org/tidhar/view/2/792</bibl>
<bibl>Volume: #2 ,Page: 793 ,URL: http://www.tidhar.tourolib.org/tidhar/view/2/793</bibl>
<bibl>Volume: #2 ,Page: 794 ,URL: http://www.tidhar.tourolib.org/tidhar/view/2/794</bibl>
<bibl>Volume: #2 ,Page: 795 ,URL: http://www.tidhar.tourolib.org/tidhar/view/2/795</bibl>
<bibl>Volume: #2 ,Page: 796 ,URL: http://www.tidhar.tourolib.org/tidhar/view/2/796</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מאיר דיזנגוף</persName>

</head>
         <div><p> נולד בכפר אקימוביצי ליד אורהיוב פלך בסרביה, בט"ו אדר תרכ"א (25/2/1861) ,לאביו יעקב שמואל (איש האדמה, מנהל אחוזות חקלאיות, משכיל ותלמיד חכם מחסידי סדיגורה) ולאמו מיטה ממשפחת רבנים. קבל חנוך מסורתי בחדר עד גיל חמש עשרה והושפע מרבו ר' רפאל מברשד. כשעברה המשפחה לקישינרב התחיל להתכונן לגימנסיה הממשלתית, אך לא נתקבל מפני הקצבה המיוחדת לילדי ישראל ונכנס לבית הספר המחוזי. אחרי שסיים את למוריו עמד בבחינות לתעודת בגרות. בשנת 1882 התנדב לצבא הרוסי כדי לקצר שנות השירות. ולמקום שירותו בחר לו את ז'יטומיר, עיר של חכמים וסופרים. שם נמסרה לו מטעם הצבא עריכת העתון הצבאי, וגם הורשה לו לגור בדירה פרטית. עד מהרה נעשה שם לחביב הנוער המקומי שהיה קרוב למהפכנים הרוסים וגם נפגש עם צינה חיה ברנר, שנשא אותה אחר כך לאשה.

 אחרי גמר שרותו בצבא יצא לאודיסה. היה פעיל במפלגת "נרודניה ווליה" ("רצון העם"). ב-1885 נאסר ע"י הבולשת בעוון השתיכותו למפלגה זו וישב במאסר 8 חדשים. בחדשים אלה עבר עליו משבר נפשי, והוא החליט, כי בצאתו מבית הסוהר יקדיש כוחותיו לעמו ולארצו. ואמנם כשיצא לחופש נפגש עם פינסקר ולילינבלום ובתוצאות השיחות שהתנהלו ביניהם יסד בקישינוב בשנת 1886 ביחד עם יצחק חיותמן והמשורר נח שפירא אגודת חו"צ. הוא נשלח כציר לועידת דרוסקניק (1887) של חו"צ, והרצה בה על דרך חנוך הנוער ברוח חבת ציון.

 אחרי שובו מדרוסקניק יצא לפריס, למד 3 שנים באוניברסיטה והשתלם כמהנדס חימאי. המשיך את

 עבודתו בעמקנות של חבת ציון, והתקרב לברון אדמונד רוטשילד ולחוג חובבי-ציון שם. 

 בשנת 1891 חזר לרוסיה, פרסם בקובץ הציוני "דאס הייליגע לאנד" (ז'יטומיר, 1891) מאמרים בשאלות היהדות וישוב א"י ובתוכם גם את ה"מכתבים היהודיים" שלו.

 בהיותו בפריס נמסר לו ע"י הברון רוטשילד, באמצעות מיכאל ערלאנגר, תפקיד להקים, בית חרושת של זכוכית בארץ ישראל, כדי שלא יצטרכו להביא את הבקבוקים ליינות היקבים (ראשל"צ וז"י) מחו"ל. לשם זה השתלם באוניברסיטת ליאון בתורת ההרכבה של הזכוכית.

 בשנת 1892 הגיע בפעם הראשונה לא"י והקים את בית החרושת בטנטורה, ואחרי שנגמר הבנין יצא לאלכסנדריה ושם בא בברית הנשואין עם צינה חיה.

 לרגל חוסר בעלי-מקצוע בעבודות זכוכית בא"י נסע במיוחד לרוסיה והכניס נערים יהודים לבתי חרושת לזכוכית ללמוד המקצוע ולהעלותם אח"כ לא"י.

 הנסיונות שיעשו בטנטורה להפוך את החול לזכוכית לא הצליחו. התברר, כי החול אינו מתאים לכך ובית החרושת נסגר בשנת 1894. במשך השנים שהיה בארץ ניסה לארגן אגודת פועלים בא"י בשם "הארץ והעבודה", והתכנית שעובדה נתפרסמה בדפוס ועליה חתמו מלבדי גם אהרן אייזנברג, א. ל. גורדון ומשה ראטנער.

 בשנת 1892 הצטרף ל"בני משה" ופרסם ב"מירושלים" של יעב"ץ את מאמרו "הקנין והעבודה", שבו מסמן בבהירות את הדרכים, שבהן צריכים ללכת חו"צ המעונינים בהצלחת המפעל.

 התקרבותו לפועלים ופרסום מאמרים בעתונים לא מצאו חן בעיני פקידי הברון שמיררו את חייו והיה מוכרח לעזוב את הארץ.

 קודם כל הלך לפריס למסור דו"ח על הכשלון. בהגיעו לשם הציעה לפניו חברה בלגית שילך לאודיסה לנהל את בית החרושת שלה לבקבוקים ואחרי שהתמחה ועבד בבתי חרושת לזכוכית בצפון צרפת ובלגיה, יצא בשנת 1897 לאודיסה, ושם גר עד 1905. היה גם שותף לבית מסחר דיזנגוף את איכטמן.

 באודיסה נפגש עם חשובי הסופרים והעסקנים. ביום היה עסוק בבית החרושת ובלילות - בעסקי חו"צ. מבאי ביתו בימים ההם היו: אחד העם, מנדלי. ש. דובנוב, בן-עמי, י.ח. רבניצקי, רב צעיר, ח.נ. ביאליק, א. דרויאנוב וכו'.

 נבחר כחבר ועד חו"צ והועדה הלאומית שלחמה במגמות ההתבוללות של חברת "מפיצי ההשכלה". השתתף בקונגרס הציוני החמישי ונהיה לחסידו


 של הרצל. בקונגרס הששי היה ממתנגדי אוגנדה וישב בראש באספת אומרי לאו.

 ב-1904 יסד את חברת "גאולה" לרכישת קרקעות בא"י, פעל להפצת מניותיה בכל רחבי רוסיה ועמד בראשה באודיסה, ואחרי שעבר לא"י (16 בספטמבר 1905) עמד בראשה עד 1913.

 ב-1906 היה מן הראשונים שהצטרף לדעה, כי יש ליסד שכונה יהודית אירופאית ליד יפו. מהשכונה הזאת (אחוזת בית) התפתחה אח"כ העיר תל-אביב. נבחר לראש החברה הנ"ל ובשנת 1911 נבחר לראש ועד השכונה, ומאז ועד יומו האחרון (בהפסקות קטנות) עמד בראש השכונה ואח"כ מ-1921 בראש העיר תל-אביב. היה חבר הועד המדיני של יהודי א"י ביחד עם אהרן איזנברג, שמעון רוקח ועוד. ב-1913 יסד וארגן סינדיקט של החברות הצבוריות למלחמה בספסרות הקרקעות בתל-אביב והסביבה. יסד חברה מסחרית "מ. דיזנגוף ושות'", שהיתה פעילה בפיתוח המסחר בת"א ובקשרים כלכליים עם ארצות חוץ. עם פרוץ מלחמת העולם הראשונה ארגן את "הועד להקלת המשבר" ביפו-ת"א ועמד בראש פעולותיו. התמסר לעסקנות במסירות נפש לשם הגנת יהודי יפו ות"א מפני רדיפות השלטון התורכי בימי ג'מלפחה והופיע לפניו כנציג ישוב גאה להקלת מצב הנאסרים והמגורשים.

 קבל ביחד עם י.א. שלוש את עבודת סלילת הכביש הממשלתי עזה-לאטרון באורך של 1/2 37 ק"מ, מאת השלטונות הטורקיים, לשם האפשרות שניתנה ע"י זה לחלק תעודות לפועלים המשחררות אותם מעבודות הצבא. העבודה נמשכה כ-4 חדשים ותוצאותיה היה חוב של 1800 לירות תורכיות. אבל הסיפוק הנפשי שבאמצעות כביש זה ניצלו מאות צעירים מהתנוונות במחנות הטורקים - היה שכרו ועמלו זה.

 בניסן תרע"ז בימי גרוש יפו ות"א היה ראש ועד ההגירה וארגון העזרה למגורשים ולפליטים. הלך אתם בגולה וסבל יחד אתם.

 היה ל"ראש הגולה" (ראש גלותא), ישב בחיפה ובדמשק שהוגלה אליה ועמד בקשרים עם ד"ר א. רופין שהוגלה לקושטא וניהל את פעולת העזרה לישוב העברי בא"י. בסוף 1918 חזר לת"א ונבחר ליו"ר ועד ת"א מחדש. ב-22/11/1918 קבל את פני הלורד אלנבי בת"א וחנך את הרחוב על שמו. ב-1919 יסד וארגן את הסתדרות "האזרח" ועתונה שנערך ע"י ש. בן-ציון היה חבר הועד הזמני של יהודי א"י וחבר הועד הלאומי הראשון. פרסם "מכתב לכל" (נובמבר 1918) על הצורך לארגן את חיי הישוב על יסודות בריאים ופשוטים וחוברת "תלאביב-עיריה" על תכנית לקביעת הסטטוס העירוני של ת"א. ב-1921 נבחר לראש העיריה הראשון.

 התמסר לבנינה בכל חום נפשו ובבל כשרונו, נעשה לעסקן פעיל, ולא היה מוסד או חברה כלכלית ותרבותית שלא היה ממיסדיה, או לא עמד בראשה .

 כשלא הספיקו המסים העירונים כדי שפור העיר יצא לאמריקה במאי 1923 ושם קבל הלואה גדולה - 75 אלף לא"י - לשם סדור תעול וכבישים. השתתף כציר עירית תל-אביב בקונגרס הבין-לאומי של העיריות בפריס והרצה בו. ערך בקור תעמולה ל"עיר העברית הראשונה" בחוגי מדינאים בלונדון. ב-1927 נתמנה לקונסול-כבוד של ממשלת בלגיה בתל-אביב. בבחירות למועצה החמשית נבחר שוב לעיריה ולתפקידו כראש העיר. בדצמבר 1925 התפטר מראשות העיריה לרגל חלוקי דעות בענינים תקציביים. ב-1926 נבחר לעירית יפו ונתמנה לסגן יו"ר העיריה בשנים 1927-29 חבר ההנהלה הציונית ומנהל המחלקה למסחר ולתעשיה. אך לא עמד בתפקיד זה זמן רב, כיון שלא ניתנה לו האפשרות המלאה לעבוד כפי שתיכן. באותו פרק הזמן היה גם ממיסדי "בית אחד-העם", ועמד בראשו עד יומו האחרון.

 בסוף 1928 חזר לעיריה ונבחר לראש העיר ומאז ועד יומו האחרון שימש בתפקיד זה.

 היה ממיסדי חברה "מסחר ותעשיה" ונשיא יריד המזרח והתערוכה, ממיסדי בנק "אשראי" וחבר הנהלתו, פעיל בלשכות בני-ברית "שער ציון" ו"תל-אביב", החברה הא"י לבטוח כללי, סניף ת"א של החברה העברית לחקירת א"י ועתיקותיה, האגודה למען חבר הלאומים.

 במשך השנים התחבב על הישוב התל-אביבי, לכל שדרותיו. כולם הכירו בישרו, בתבונתו ובכח שפוטו. תודות לעבודתו ועזרת סגנו (י. רוקח) הוצאה העיריה מהמצוקה החמרית שהיתה נתונה בה.

 בכ"ה שבט תר"ץ מתה עליו אשת נעוריו והוא החליט לנדב את הבית שלו לשם יסוד מוזיאון לדברי אמנות על שמה.

 בשנת 1931 יסד את מוזיאון ת"א ומסר לשם כך את ביתו הפרטי בשדרות רוטשילד שהרחיבו ושכללו במיוחד למטרה זו. התמסר להרחבתו והתפתחותו במיוחד ונעשה לתוכן חייו בשנותיו האחרונות.

 בחגיגת יובל השבעים שלו החליטה עירית ת"א לנטוע גן עירוני ברחוב המלך ג'ורג, בשם "גןמאיר".

 בקיץ 1931 בקר בפולין ונתקבל בכבוד רב בורשה ובערים אחרות ע"י המוני העם והצבוריות היהודית.

 ב-1932 יסד את החברה לפיתוח ת"א ובקר בענינה בחו"ל, השתתף בועידה העולמית בג'נבה להכנת הקונגרס היהודי העולמי.


 ב-1933 הניח את אבן הפינה לבניני התערוכה והיריד, פעל לשם קליטת העולים מגרמניה עם עלית הנאצים לשלטון.

 ב-1934 עם חגיגת חצי יובל ליסוד העיר תלאביב נקבע לכבודו אחד הרחובות הגדולים והמרכזיים על שמו וככר על שם אשתו (רחוב דיזנגוף וככר צינה חיה).

 ביובלו ה-75 נקבע מטעם עירית תל-אביב פרס שנתי קבוע לאמנות. חנך את "מוזיאון תלאביב" בבנינו המחודש ואת המזח של נמל תל-אביב והיה נשיא הכבוד של אוצר מפעלי-ים. עמד בראש המשלחת הישובית לנציב העליון בענין פרעות 1936.

 הפניה שלו לנציב העליון וואקופ עשתה רושם כביר גם על האנגלים וגם על היהודים. כשבא אח"כ הגנרל דיל להשקיט את הארץ פנה במכתב שני, וציין את האמצעים שיש לנקוט כדי לשים קץ לאנרכיה, שהשתלטה בארץ.

 בראש השנה תרצ"ז חלדה מחלה קשה (לפני שנה וחצי חלה באותה מחלה והחלים) וביום ז' תשרתרצ"ז נפטר ונקבר בתל-אביב בבית הקברות הישן.

 צוה את כל רכושו לחברת "מוזיאון תל-אביב". פרסומיו: "עם תל-אביב בגולה" (1931); פיתוח תל-אביב (1932); שני ספורים קטנים (1934); לידידי מנוער (1936); לזכר צינה חיה דיזנגוף; מיתת נשיקה (צואה רוחנית).

</p></div>
         <div type="bibliogrphy">
            <listBibl>
<bibl>Volume: #2 ,Page: 791 ,URL: http://www.tidhar.tourolib.org/tidhar/view/2/791</bibl><bibl>Volume: #2 ,Page: 792 ,URL: http://www.tidhar.tourolib.org/tidhar/view/2/792</bibl>
<bibl>Volume: #2 ,Page: 793 ,URL: http://www.tidhar.tourolib.org/tidhar/view/2/793</bibl>
<bibl>Volume: #2 ,Page: 794 ,URL: http://www.tidhar.tourolib.org/tidhar/view/2/794</bibl>
<bibl>Volume: #2 ,Page: 795 ,URL: http://www.tidhar.tourolib.org/tidhar/view/2/795</bibl>
<bibl>Volume: #2 ,Page: 796 ,URL: http://www.tidhar.tourolib.org/tidhar/view/2/796</bibl>
            </listBibl>
         </div>
      </body>
  </text>
</TEI>
