<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1467 ,URL: http://www.tidhar.tourolib.org/tidhar/view/3/1467</bibl><bibl>Volume: #3 ,Page: 1468 ,URL: http://www.tidhar.tourolib.org/tidhar/view/3/1468</bibl>
<bibl>Volume: #3 ,Page: 1469 ,URL: http://www.tidhar.tourolib.org/tidhar/view/3/1469</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מאיר ויניק</persName>

</head>
         <div><p> נולד באודיסה, רוסיה, ט"ו חשון תרמ"ו (1885)' לאביו <persName>פנחס</persName> (בעל בית-חרושת) ולאמו <persName>שרה</persName> . נתחנך חינוך מסורתי, גמר בית-ספר תיכון למסחר באודיסה, ואחרי עמדו בבחינות-ההתחרות המיוחדות (שהונהגו בבתי-הספר הגבוהים בממלכת רוסיה הצארית כדי לצמצם בכל הדרכים קבלת תלמידים יהודים, בהתאם ל"נומרוס קלאוזוס") נתקבל למחלקה לחימיה בפוליטכניון הוארשאי וב-1904 הוסמך בהצטיינות למהנדסטכנולוג. בשנות לימודיו בוארשה היה באגודת-הסטודנטים הציונית "קדימה" כחבר נשיאותה ביחד עם <persName>נחמן סירקין ויצחק גרינבוים</persName> , וכבר אז החל לחשוב על עליה לארץ-ישראל כדי לעבוד בה בחקלאות. בינתים עבד כשנה בתעשית נפט בבאקו, ובהיותו בבית הוריו באודיסה בעת הפרעות שפרצו שם בסתיו 1905 השתתף בהגנה העצמית היהודית ואח"כ בועד המרכזי לעזרת הנפגעים - וחויותיהם מהימים ההם נתנו לו דחיפה אחרונה להפרד מבית הוריו העשירים ולוותר על הקריירה הצפויה לו ברוסיה, ובמרס 1906 הפליג באניה לארץ-ישראל.


 באניה נפגש עם<persName> זאב גלוסקין</persName> , שבא אז לנהל את אגודת הכורמים ואת יקבי ראשון לציון שעברו לרשותה מידי הבארון<persName> בנימין רוטשילד</persName> . גלוסקין הזמינו לעבוד כחימאי ביקב כדי לשכלל את שיטות היצור, להוזיל את ההוצאות ולהגדיל בכך את הכנסות הכורמים. אך כדרך יתר הבחורים החלוצים חשב גם ויניק את עבודת הכפים בארץ כמצוה ראשונה במעלה, וכשהגיע בפורים תרס"ו לחוף יפו יצא לעבוד כפועל בשדות ובכרמים.

 כשהגיע לידי הכרה, כי בידיעותיו שרכש בלימודיו יוכל להועיל יותר בארץ, נכנס בספטמבר 1906 לעבודה ביקב ראשון לציון. התמסר לחקירת תנאי תעשית היין מכל צדדיה (מהצד החימי, הטכנולוגי, השפעת תנאי האקלים על התסיסה ושימור היין), עשה ניסויים רבים ביקב ובמעבדה, הנהיג הרבה תיקונים ושכלולים. שתוצאותיהם נתגלו לטובה במאזן המפעל, והמעבדה הצנועה של היקב הפכה תחת ידו לתחנה לחקר היין בארץ.

 ב-1910 נסע להשתלם במחלקת התסיסה שבמכון פאסטר בפאריס, שנוהל אז בידי <persName>פרנבאך</persName> , תלמידו של <persName>לואי פאסטר</persName> . עבד גם במכון לחקר החקלאות בניהולו של הפרופ' מינץ וערך מסעי סיור ולימוד באזורי תעשית היין בדרום-צרפת, אלז'יר, דרום-איטליה וסיציליה. כשחזר ארצה הפעיל את ידיעותיו החדשות לטובת היקב והכורמים, הנהיג את השימוש בדו-תחמוצת הגפרית לויסות תהליך תסיסת היין, ריכוז מיץ ענבים בעזרת מכשירי ואקואום, והכנים תיקונים ושכלולים בתהליך הטכני של העבודה ביקב. הנהיג שיטה חדשה לניקוז מי-השופכין של היקב, והודות לכך חוסלה הבצה הממארת שנתהוותה ממערב למושבה, שאיימה עליה בקדחת, והמושבה הביעה לו תודה רשמית על כך.

 במגמה להגדיל את פדיונו והכנסותיו של היקב הרחיב את שטח חקירותיו גם על הגדלה והשבחה בפריון הגפנים ובתפוקתם. חקר את זני הענבים המתאימים ביותר, את השכלולים בדרכי עיבוד הכרמים, את סוגי הקרקע והדרכים להשבחת הקרקע על-ידי זיבול טבעי וחימי. עשה ניסויים בזיבול בפלחה, בגפנים ובשקדים, ובאין לו שדה נסיונות עשה את הניסויים על אדמתם ובעזרתם של<persName> כתריאל רפופורט </persName> בכרמו בראשון לציון (שכתב עליהם במאמריו ב"הצבי" ב1910) ושל הבילויי <persName>צבי הורביץ</persName> בשדותיו בגדרה (רשם עליהם חומר מרובה ורב ענין, שנשאר בארכיונו), ומתוך חקירותיו וניסויים אלה נעשה למומחה לחימיה חקלאית ולחקירת הקרקע בארץ.

 להצעת<persName> יוסף ויתקין</persName> , שהיה אז המורה הראשי בביתהספר בראשון לציון, לימד במשך עשר שנים - בהתנדבות - חימיה בבית-הספר, ואף בשיעורי-ערב הרצה לנוער ולמבוגרים על מקצועו בכשרון ובחיבר, כל-כך, שהצליח לחבב עליהם את המקצוע היבש הזה. כן נענה ב-1910 להזמנת הד"ר<persName> חיים בוגרשוב </persName> וקיבל משרת מורה לחימיה בגימנסיה הרצליה בתל-אביב, שהוא

 מכהן בה עד היום, ובשנים האחרונות נותן הוא גם שיעורים בתורת הקרקע והזיבול לתלמידי המגמה החקלאית, שנוסדה לפי יזמתו בגימנסיה הרצליה. לצרכי ההוראה יצר מונחים עבריים בחימיה, שנבדקו בהשתתפותו בועדה מקצועית של ועד הלשון ונתאשרו לשימוש כללי. ב-1912 נענה להזמנת הד"ר<persName> ניסן טורוב</persName> ובמשך עשר שנים לימד חימיה גם בבית המדרש למורות בתל-אביב.

 במלחמת-העולם הראשונה, כשנחסמו דרכי יצוא פרי ההדר מהארץ, המציא מכונה ודרכים ליצור תוצרת לואי (הפקת שמן-אתר מהקליפות, זיקוק כוהל ממיץ הפרי, יצור מיץ לימונים ביקב ראשון לציון להספקה לצבא הטורקי ואחרי כמה שנים ביקר לפי בקשת חברת

 פיק"א באיטליה ובסיציליה, חקר את בעית תוצרת הלואי והניח את היסוד לתעשיה זו בארץ, ששוכללה והוגדלה במשך, הזמן על ידי תלמידו המהנדס<persName> יוסף בראוורמן</persName> ואחרים. במלחמה הוא נתמנה ליועץ חימי של מפקדת הצבא הטורקי בדמשק, ששימשה אז כעין ממשלה עצמאית לסוריה וארץ-ישראל גם בענינים אזרחיים, והחקלאות בכללם. כן השתתף עם האגרונום <persName>אליהו</persName> <persName>קראוזה</persName> במסע מטעם המפקדה הדמשקאית לבדיקת קרקעות הנגב.

 כשמת <persName>צבי הירשפלד </persName> מראשון לציון, סמוך לפני הדיפת הצבא הטורקי מדרום הארץ, והחוה רוחמה (אז נקודת הישוב הדרומית ביותר) נתיתמה ממנהלה, נתמנה הוא במקומו למנהל החוה, בעזרת הבילויי <persName>יעקב חזנוב</persName> <persName>מגדרה, וי. זרחי</persName> (אז חבר קבוצת הפועלים בבאר טוביה ואח"כ אכר בנהלל). פועלי החוה נאסרו "באשמת הריגול", אחרי כניסת הבריטים לבאר שבע, והוא נסע ירושלימה להשתמש בקשריו עם אנשי השלטון כדי להקל את גורל הפועלים במאסר ואולי אף לבטל את המשפט, וכשחזר מירושלים כבר היתה החוה בשטח הכיבוש הבריטי, והצבא הכובש נתן שמירה לו ולפועלים ובעמל רב קומם את החוה מהריסותיה אחרי שהצבא הטורקי הנסוג שדד והחריב כל אשר בה.


 התנדב בין הראשונים לגדוד העברי "הראשון ליהודה", השתתף עם תלמידיו לשעבר <persName>אליהו גולומב</persName> , <persName>דב הוז </persName> ואחרים במסע תעמולת הגיוס, וכל עוד שהה בארץ ערך קורסים לחיילים במקוה ישראל. כששוחרר מהצבא ב-1920 הזמינו<persName> אליהו קראוזה</persName> להורות חימיה במקוה ישראל, ואחרי שהנהלת חברת כי"ח בפאריס הסכימה לתנאו, ששפת ההוראה תוחלף מצרפתית לעברית, קיבל את המשרה והנו מכהן בה עד היום וממלא את מקום המנהל בזמן העדרו.

 במקוה ישראל יסד תחנת-נסיון חקלאית לחקירת הקרקע ולשיפורים בכל ענפי המשק החקלאי ושיטות העיבודים. להחזקת התחנה יסד חברה בשם "מכון לחקר הקרקע והזבלים" בהשתתפות טובי אנשי החקלאות והעביר לרשות החברה את כל רכושו. ביחוד ראוי להזכיר בתחנה זו את האגף לחקר הזיבול וההשקאה בענף ההדרים לפי שיטת הליזימטרים. תחנתמחקר היחידה בענין זה בכל המזרח התיכון. פעולתו בשדה הנסיון צוינה לדוגמה על-ידי קין, היועץ הממשלתי האנגלי פ.ר.ס. בספרו על המחקר החקלאי במזרח התיכון בקשר לנסיונות שצריכים להעשות עלידי הממשלה. כן יסד מוזיאון לקרקעות ארץ-ישראל, שאפשר לראות בו את סוגי הקרקעות מכל אזורי הארץ בחתכים עד עומק 120 ס"מ, בדיקה מיכאנית וחימית של כל סוג וסוג - ובסיכום כל אלה מפה חקלאית של כל הארץ. מוצגים אלה, לוחותיו ורשימותיו שימשו משען לחוקרים רבים, אף לגדולי אנשי המקצוע מארצות אחרות, בחקירותיהם ובעבודותיהם המדעיות והמעשיות בענף זה.

 בדיקותיו הראשונות בקרקעות ארצנו נתפרסמו בספרו של <persName>אליעזרי-וולקני </persName> "בדרך", ומאז הופיעו מאמריו, מחקריו ומסקנותיו ב"השדה", "בוסתנאי", "הדר" ובספרית "דעת" שנוסדה על-ידי "קופת הספר" של הסתדרות המורים והוא השקיע בה הרבה עבודה וכסף.

 הרצה פעמים רבות בפני חקלאים ואגרונומים ובפני מורים בסמינריונים מוקדשים לתורת הקרקע, ושומעיו המורים כינוהו "משורר החימיה" ואת שיעוריו ציינו כ"שיר הלל למקצוע, המעורר בלב השומעים רגש קירבה אליו ולנושא גם יחד",

 השתתף בקונגרס לחוקרי הקרקע בואשינגטון ב1927 (ואז ביקר גם בקליפורניה וחקר בענף ההדרים), בקונגרס לחוקרי הקרקע בלניניגראד ובמוסקבה ב-1930 (שם נבחר למזכיר הועדה הבינלאומית לביאוכימיה של הקרקע) ובקונגרס לחקר הקרקע באוכספורד שבאנגליה ב-1935 - ובכל המקומות הרצה על הארץ ועל חקירותיו בענפים השונים, והנו חבר לאגודה הבינלאומית של חוקרי הקרקע.

 הקדיש מזמנו גם לעבודה צבורית. בתרס"ח השתתף ביסוד התאחדות המושבות ביהודה, ערך את תקנותיה ונבחר למזכיר-הכבוד שלה. בתרע"ח נבחר לועד המושבה ראשון לציון ולועד הפועל של התאחדות המושבות ביהודה ויצג בה את נקודות ההתישבות העובדת, ואח"כ השתתף ביסוד הועד הזמני הראשון ליהודי ארץ

 ישראל. היה חבר הועדה הממשלתית של הימאים חקלאים, חבר בהסתדרות המורים העברים, בהסתדרות האגרונומים ובהסתדרות החימאים בארץ.

 נשא לאשה את<persName> מרים</persName> בת<persName> איתמר גולדברג</persName> מאודיסה. גמרה שם אוניברסיטה, עלתה ארצה עם הוריה ב-1923. היא עוזרתו הראשית בתחנת הנסיונות במקוה ישראל. היתה בין העוזרות הראשונות במכון לביאוחימיה של האוניברסיטה העברית. הראשונה בארץ בחקירה מיקרוביאולוגית של הקרקע, וכמה ממחקריה בשטח זה, לבדה ועם בעלה, פורסמו בכתבי-עת מקצועיים ובמאספים של קונגרסים בינלאומיים.

</p>
<p>

 תוספות: 

 נפטר במקוה ישראל, כ"ג אדר תשכ"ו (15.3.66) (ראה כרך ג', עמוד 1467)

</p></div>
         <div type="bibliogrphy">
            <listBibl>
<bibl>Volume: #3 ,Page: 1467 ,URL: http://www.tidhar.tourolib.org/tidhar/view/3/1467</bibl><bibl>Volume: #3 ,Page: 1468 ,URL: http://www.tidhar.tourolib.org/tidhar/view/3/1468</bibl>
<bibl>Volume: #3 ,Page: 1469 ,URL: http://www.tidhar.tourolib.org/tidhar/view/3/1469</bibl>
            <bibl>Volume: #16 ,Page: 5006 ,URL: http://www.tidhar.tourolib.org/tidhar/view/16/5006</bibl></listBibl>
         </div>
      </body>
  </text>
</TEI>
