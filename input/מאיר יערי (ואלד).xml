<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 383 ,URL: http://www.tidhar.tourolib.org/tidhar/view/1/383</bibl><bibl>Volume: #1 ,Page: 384 ,URL: http://www.tidhar.tourolib.org/tidhar/view/1/384</bibl>
<bibl>Volume: #1 ,Page: 385 ,URL: http://www.tidhar.tourolib.org/tidhar/view/1/385</bibl>
<bibl>Volume: #1 ,Page: 386 ,URL: http://www.tidhar.tourolib.org/tidhar/view/1/386</bibl>
<bibl>Volume: #1 ,Page: 387 ,URL: http://www.tidhar.tourolib.org/tidhar/view/1/387</bibl>
<bibl>Volume: #1 ,Page: 388 ,URL: http://www.tidhar.tourolib.org/tidhar/view/1/388</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מאיר יערי (ואלד)</persName>

</head>
         <div><p> נולד בכפר קנצ'וגה ליד ז'שוב (מערב גליציה), בשנת תרנ"ז (25.4.1897), לאביו<persName> חיים</persName> , מראשוני חובביציון בגליציה וממיסדיה של ההסתדרות הציונית בעיר ז'שוב (בפי היהודים: ריישא), ערך את שבועונה "ריישר פאלקס צייטונג", חבר ועד הקהלה ועסקן מרכזי של העיר, בעל צדקה וגמ"ח בממונו ובגופו ונרדף בעד דעותיו הציוניות, ולאמו<persName> פרידה בת יעקב הולושיצר</persName> מקנצ'וגה, מצאצאי משפחת רבנים האדמו"רים וביניהם ר' אלימלך מליזנסק.

 קבל חנוך מסורתי בחדר וספג בתוכו את מסורת היהדות והחסידות בהשפעת חצר האדמו"ר אליעזר ויסבלום (מצאצאי ר' נפתלי מרופשיץ) שהיתה בשכנות בית הוריו. נתחנך חנוך עברי לאומי וציוני ב"חדר מתוקן" מפי מורים עבריים מובהקים ביניהם ר' אבא אפלבוים מראשוני חובבי ציון, מחבר מונוגרפיות היסטוריות על ר' יהודה אריה מודינה, אברהם זכותא (בעל "היוחסין") מהמשתתפים הקבועים של העתון "ריישער פאלקסצייטונג", וכללי בבי"ס עממי ובגימנסיה, באוניברסיטה ובאקדמיה חקלאית בוינה. שנה לפני סיום הלימודים יצא להכשרה חקלאית מעשית באחוזה ליד וינה. תוך לימודיו לקח חלק פעיל בתנועה הציונית של הנוער הלומד ונטה לאגף העמלני. משנת 1913 היה חבר "השומר

 הצעיר", מ-1915 ראש התנועה בוינה. ב-1916 עבד זמןמה בבית- חרושת לנשק, גויס לצבא האוסטרי, ואחרי גמרו את ביה"ס לקצינים שרת בדרגת קצין בחזיתות רוסיה ואלבניה עד סיום המלחמה בנובמבר 1918.

 בסוף מאי 1920 עלה ארצה עם קבוצתו והתישבו בכנרת ואח"כ השתתף בפועל ביסוד קיבוץ השומר הצעיר בביתניה עילית. עבד בכבישי טבריה-צמח וחיפה-ג'דה. ב-1922 עבר הכשרה חקלאית מותאמת לתנאי הארץ במקור ישראל. ב-1923 עבד בקבוצת בנין בתל-אביב (המחנה היה על החולות בהמשך רחוב ביאליק). ב-1924 היה עם קבוצתו בקרית ענבים, ב-1925 בהרצליה, ב-1926 בזכרון יעקב, מ-1926 עד 1929 עם הקיבוץ ביבוש בצות ג'דרו במפרץ חיפה, בסלילת כבישים ובבנין בתים בשכונת בת-גלים


 בחיפה, ומ-1929 בהתישבות קבועה עם קבוצתו במשק מרחביה.

 השתתף ב-1920 כציר בועידת היסוד של הסתדרות העובדים בחיפה ונבחר לחבר המועצה.

 ב-1925 יצא בשליחות הקרן הקימת לגליציה ובאותו זמן השתתף בועידת היסוד להסתדרות העולמית של השומר הצעיר בדאנציג ונבחר לחבר ההנהגה העולמית. השתתף בארץ ביסוד הקיבוץ הארצי של השומר הצעיר ומאז הוא חבר הועד הפועל של הקיבוץ הארצי, מפעיליו המרכזיים וממנהיגיו הרעיוניים והמעשיים למען ביצור התנועה והקיבוץ הארצי בחומר וברוח, בהקמת 47 נקודות (עד עתה), בהוצאת עתונות וספרות, בפיתוח החינוך ובמפעליו המשקיים. ציר הקונגרס הציוניים י"ד-כ''ב, ומ-1931 חבר הועד הפועל הציוני ובהמשך הזמן חבר נשיאותו. מ-1933 חבר הועד הפועל של הסתדרות העובדים העברים בא"י. היה חבר הנהלת "סולל בונה", וב1930 חבר הנשיאות של הועידה העולמית למען א"י העובדת בברלין.

 הרבה לכתוב לביסוס רעיוני של מפלגתו. כתב ב"הדים" ("סמלים תלושים"), ב"הפועל הצעיר", ב"דבר", בכתבי-העת של "השומר הצעיר" ואח"כ בעתון היומי "משמר" של מפלגתו. חיבר ספר פרוגרמטי "בפתח תקופה" (יצא בשתי מהדורות) וחוברות הדרכה פוליטיות וחינוכיות שתורגמו לשפות שונות (אידית, ספרדית, רומנית, בולגרית, אנגלית וגרמנית), וליובלו החמשים (שהוחג במועצת השומר הצעיר במשמר העמק באביב תש"ז, יחד עם מלאות 20 שנה לקיבוץ הארצי), הופיע בהוצאת "ספרית הפועלים" (הוצאת הספרים של מפלגתו, אשר לו יד ביסודה ובהנהגתה) כרך ראשון מכינוס כתביו בשם "דרך ארוכה".

 צאצאיו:<persName> רחל</persName> (מורה במרחביה); <persName>אביעזר; חיים.</persName> אחיו ד"ר משה ואלד, מותיקי עובדי עירית תל-אביב (כעת מנהל מחלקת הפרסום ומחלקת מסי-עקיפין בעירית תל-אביב.

</p></div>
         <div type="bibliogrphy">
            <listBibl>
<bibl>Volume: #1 ,Page: 383 ,URL: http://www.tidhar.tourolib.org/tidhar/view/1/383</bibl><bibl>Volume: #1 ,Page: 384 ,URL: http://www.tidhar.tourolib.org/tidhar/view/1/384</bibl>
<bibl>Volume: #1 ,Page: 385 ,URL: http://www.tidhar.tourolib.org/tidhar/view/1/385</bibl>
<bibl>Volume: #1 ,Page: 386 ,URL: http://www.tidhar.tourolib.org/tidhar/view/1/386</bibl>
<bibl>Volume: #1 ,Page: 387 ,URL: http://www.tidhar.tourolib.org/tidhar/view/1/387</bibl>
<bibl>Volume: #1 ,Page: 388 ,URL: http://www.tidhar.tourolib.org/tidhar/view/1/388</bibl>
            </listBibl>
         </div>
      </body>
  </text>
</TEI>
