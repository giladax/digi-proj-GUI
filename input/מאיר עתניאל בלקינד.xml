<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2304 ,URL: http://www.tidhar.tourolib.org/tidhar/view/5/2304</bibl><bibl>Volume: #5 ,Page: 2305 ,URL: http://www.tidhar.tourolib.org/tidhar/view/5/2305</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מאיר-עתניאל בלקינד</persName>

</head>
         <div><p> נולד בט"ו בשבט תרס"ד (1904) בראשון לציון לאביו הבילויי<persName> שמשון </persName> (ראה כרך א', ע' 416) ולאמו <persName>פנינה</persName> בת<persName> אהרן מרדכי פריימן (דרור),</persName> ממיסדי ראל"צ (כרך ג', ע' 1435). למד בביה"ס של המושבה, ובגיל 13, כשהוריו נאסרו בעקב מאסר אחיו <persName>נעמן </persName> באשמת בגידה, כאחד מראשי הפעילים במחתרת "נילי", ונכלאו ברמלה, היה נוסע יום-יום להביא להם אוכל.

 אחרי מאורעות תל-חי (אדר תרע"ט) התנדב להעביר נשק לגליל בעגלה ובזוג הפרדות של אביו, ובכלל היה פעיל בהגנה באומץ ולא פעם מילא שליחויות בסיכון נפשו. משנוסדה המשטרה המעולה ב-1920, למלחמה בפורעים הערבים ולהשקטת הארץ, והוא רק בן 16, "הגדיל את גילו" בשנתים ונתקבל לשרות כשוטר רוכב, ובתפקידו זה השתתף בטיהור מחוז שכם, סביבת ראש פנה וגבולות הארץ מהשודדים.

 אחרי גמרו את שתי שנות השרות חזר לעבודה במשק הוריו והיה חבר פעיל ב"מכבי" המקומי ובתזמורת המקומית.

 ב-1928, והוא בן 24, נסע אל אחיו<persName> איתן </persName> לאפריקה המזרחית, למד במהרה את שפת הילידים והצטיין בין האירופאים כצייד וקלעי ממדרגה ראשונה ובקולו הנעים השתתף כזמר בהצגות אופרה של להקת החובבים. משחזר


 ארצה אחרי שנתים יצא לספרד להשתלם בחקלאות וביחוד בענף ההדרים. משחזר נתמנה מטעם דודו<persName> יהושע חנקין</persName> (כרך ב', ע' 752), שהיה אז מנהל חברת "האוצר הארצישראלי", לנהל את משק "האוצר" שבקרבת

 קלקיליה. נתחבב על אנשי המושבות והשתמש בכבוד שרחשו לו השכנים הערבים (בתור "שאטר" - בן-חייל) ליצירת יחסים טובים ביניהם ובין המשק ועובדיו.

 בחופשתו ב-1935 נסע לוארשה, נשא לאשה את לאה (לילקה), והשתקעה עמה במשק האוצר.

 משפרצו מהומות הדמים באביב 1936 העביר את רעיתו ההרה מהמקום המסוכן שליד קלקיליה לראשון לציון, שם ילדה אחר כך את בתם מרים והוא נשאר במשק, שהתקפות נתרבו עליו, וכדי למנוע סכנות מאחרים היה נוסע בכל יום לכפר סבא להביא אוכל לפועליו היהודים. ידידיו ובני משפחתו יעצוהו לעזוב את המקום המסוכן, אך תשובתו היתה: "אין עוזבים משק יהודי הפקר". משנודע כי כנופיה מקלקיליה זוממת לרצוח אותו ואת יתר העובדים, וידידיו הערבים ואנשי המשטרה דרשו ממנו לעזוב את המקום, השיב : "כל עוד אני חי, לא תדרוך רגל אויב על אדמת המשק; רק על גופי יעבורו !"

 בנסעו הביתה לאחת השבתות ראה ברמלה את הנהג גרינוואלד, שנרצח שם כשהוא יושב ליד ההגה ללא רוח חיים, ואמר לאחיו: "מי יודע אם באחד הימים הקרובים לא יהיה סופי כסופו". ואכן ביום ו', ג' אלול תרצ"ו (21.8.36), אחה"צ, בנהגו במכונית-המשא של המשק להסיע את העובדים לשבות את השבת בכפר סבא, נפגע ביריות ערבים מהפרדסים שמשני עברי הדרך, ועוד הספיק להשיב בשתי יריות מרובה-הציד שבידו, וכך נשאר יושב בעינים פקוחות ליד ההגה וללא רוח חיים. הובל לראשון לציון ונקבר ליד נעמן אחיו.

</p></div>
         <div type="bibliogrphy">
            <listBibl>
<bibl>Volume: #5 ,Page: 2304 ,URL: http://www.tidhar.tourolib.org/tidhar/view/5/2304</bibl><bibl>Volume: #5 ,Page: 2305 ,URL: http://www.tidhar.tourolib.org/tidhar/view/5/2305</bibl>
            </listBibl>
         </div>
      </body>
  </text>
</TEI>
