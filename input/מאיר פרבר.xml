<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2205 ,URL: http://www.tidhar.tourolib.org/tidhar/view/5/2205</bibl><bibl>Volume: #5 ,Page: 2206 ,URL: http://www.tidhar.tourolib.org/tidhar/view/5/2206</bibl>
<bibl>Volume: #5 ,Page: 2207 ,URL: http://www.tidhar.tourolib.org/tidhar/view/5/2207</bibl>
<bibl>Volume: #5 ,Page: 2208 ,URL: http://www.tidhar.tourolib.org/tidhar/view/5/2208</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מאיר פרבר</persName>

</head>
         <div><p> נולד בכ"ח ניסן תרס"ח (29.4.1908) במורבסקה אוסטראוה, עיר הפלדה והפחם בצ'כוסלובקיה (אז עוד הקיסרות האוסטרית), לאביו הרב ד"ר <persName>ראובן פרבר</persName> ממשפחת רבנים עתיקה (ראה כרך שלישי, עמוד 1353) ולאמו<persName> אולגה</persName> בת המורה<persName> אדולף רוזנפלד</persName> מוינה.

 בקר בביה''ס העממי היהודי בעיר הולדתו. בשנת תרע"ז, היא שנת מלחמת העולם 1917, כשאביו שימש רב צבאי בוינה, עברה גם המשפחה לתקופת שנה לבירת אוסטריה. ביקר בגימנסיה ההומניסטית במורבסקה אוסטראוה ובשנת תרפ"ב (1923) עבר לאקדמיה למסחר בברנו, היא ברין, בירת מורביה, אשר שם סיים את לימודיו בשנת תרפ"ז (1927).

 הצטרף עוד בימי ילדותו ל"תכלת-לבן", תנועת הצופים הציוניים, א"כ לאגודת סטודנטים ציוניים, שימש יו"ר אגודת הסטודנטים הציוניים באקדמיה למסחר "התקוה" ונבחר גם ליו"ר האגוד הארצי של האגודות הסטודנטיות הציוניות שליד בתי הספר התיכוניים וה

 מקצועיים. הוציא לאור את בטאון הסטודנטים הציוניים "התקוה", אשר הופיע רק זמן קצר. היה בין בוני התנועה הרביזיוניסטית בצ'כוסלובקיה. עשה שנים רבות בארגון ותעמולה במאמרים ובהרצאות לטובת הצה"ר, השתתף בועידות וכו'. כשזבוטינסקי פיטר את חברי הועד הפועל של הצה"ר ניצב לימינם של גרוסמן, שטריקר, סוסקין ומכובד, היה בין אלה שניהלו עוד חדשים מספר את המו"מ בין ז'בוטינסקי לבין חברי הועד הפועל וכשנתברר, כי לא נותרו כל סיכויים להציל את ההסתדרות הציונית מהפרישה יצא באופן גלוי נגד ז'בוטינסקי והשתתף ביסודה של מפלגת המדינה העברית - בשעת הקונגרס הציוני בוינה. היה יחד עם שטריקר, מכובר ורוזנבלום חבר הועדה היוזמת של מפלגת המדינה בוינה שנסחה את תכנית המפלגה החדשה ואח"כ בין מארגני פעולתה של מפלגת המדינה בצ'כוסלובקיה ואח"כ בא"י.

 החל משנת תר"צ (1930) היה גר בליברץ (רייכנברג) בבוהמיה הצפונית, שם יסד חוג של הצה"ר, השתתף

 בועד האגודה הציונית המקומית וארגן - בחסות הרב פרופ' ד"ר אמיל הופמן - את מועדון הנוער היהודי לשם מאבק חברותי בהתבוללות ונשואי תערובת. ערך בין היתר את "העתון למסחר ובורסת נכסי דלא, ניידי" בליברץ והשתתף ב"ידישע פולקסשטימע", שבועון ציוני שהופיע בברנו.

 בשנת תרצ"ד (1934) עלה ארצה. בחדשים הראשונים עבד בחברת מודדים בדלית אל כרמיל ובעמק זבולון, אח"כ היה בין הפועלים הראשונים על אדמת נהריה. בירושלים: היה העורך הראשי של ה"אוריענטאקספרס", העתון היומי היהודי הראשון שהופיע בשפה הגרמנית במזרח. עתון זה הופיע מאפריל עד ספטמבר 1935 בתור הוצאה גרמנית של ה"לה-סרי" בבירות, אך לאמיתו נערך בירושלים והמהדורה הובאה רובה ככולה כל בוקר במכונית מסוריה. העתון הזה דחה במידה ניכרת את ה"פאריזער טאגעבלאט" האנטי-ציוני מן השוק הא"י בשעה שהעליה מן הארצות בהן היהודים דיברו גרמנית נעשתה לעתים המונית. הופעת העתון הופסקה לאחר התפטרותו מהעריכה ע"י לחץ האגודה. כעבור


 שבועות מספר התחיל מר ש. ז. בלומנטאל בהוצאת העלון המוכפל האינפורמטיבי שלו ואח"כ נוספו עוד עלונים אחדים.

 כעבור שנים מספר, בהן הוא יסד בין היתר גם את הוצאת הספרים "אתאזא" שהוא מנהלה, חזר מ. פרבר לעתונות בשפה הגרמנית כחבר מערכת "ידיעות חדשות". בזמנים שונים ערך את הדו-שבועון "עולם האשה", את הירחון "ידיעות של התאחדות עולי אוסטריה" והשתתף במערכת "ידיעות היום". השתתף לפני מלחמת העולם השניה ב"נויע וועלט" בוינה, ב"מדינה עברית" בפראהא וב"די ידישע גמיינשאפט" ליברץ; לאחר המלחמה השתתף בעתונות היהודית באוסטריה, גרמניה, ארגנטינה, בראזיל, שבדיה, שוויצריה, צ'כוסלובקיה. מאמריו הופיעו גס בעתונים עבריים בארץ וגם בכתביעת לא-יהודיים בחו"ל.

 משנת תשי"א בין פעילי הציונות הכללית.

 בועד התאחדות עולי אוסטריה השתתף בארגון הסידור הראשון של אלפי עולים "בלתי ליגליים" בישוב בשנות הספר הלבן, שעה שהבולשת הבריטית לחמה בעליה. התאחדות עולי אוסטריה קבלה אז את העולים מן האניות, פזרה אותם בישוב תוך דאגה לצרכיהם הראשונים בארץ, וזה לפעמים ליותר מחודש ימים. פרבר ארגן במיוחד את העבודה התרבותית בין עולי אוסטריה ע"י רשת שעורי עברית, הרצאות ואספות, ארגן מחנות עבודה בשביל העולים בזכרון יעקב וברמתיים.

 מארגן ומזכיר כבוד של "מרכז עולים בא"י", בו היו מאורגנות שבע התאחדויות עולים.

 חבר ה"הגנה" מאז תש"ב (1942) בתפקיד מיוחד וחבר במשטרה המיוחדת. בין עצורי "השבת השחורה" בלטרון.

 מספריו בשפה הגרמנית :<persName> מחזות</persName> : "נורה בבריחתו'', דראמה אנטי-היטלריסטית 1934, "שושן הבירה", דראמטיזציה של מגילת אסתר, 1944;<persName> שירים</persName> : "רגש והרהורים" 1928, "תל-אביב משדרת ציונות" 1936, "תלאביב שלי" 1940. שני ספרים אלה כוללים סטירות תחת הפסבדונים מאיר ראובני.<persName> היסטוריה</persName> : "ד"ר אמיל מרגוליס, חיי מאבק בעד אמת וצדק" מתוך תולדות יהדות צ'כוסלובקיה, 1949, וחוברות שונות בעברית ובגרמנית על שאלות כלכליות וציוניות, אגדות וספורים לילדים בחוברות וספרים רבים בעברית בחרוזים ובפרוזה.

 בשנת תש"א נשא לאשה את<persName> שרה אילנה</persName> בת <persName>אהרן</persName> <persName>טוטלמן</persName> (מאונגני בגבול בסארביה-רוסיה, מורה בביה"ס חכ"יח בת"א.

 צאצאיו : <persName>אהרן, דניאל.</persName>

</p></div>
         <div type="bibliogrphy">
            <listBibl>
<bibl>Volume: #5 ,Page: 2205 ,URL: http://www.tidhar.tourolib.org/tidhar/view/5/2205</bibl><bibl>Volume: #5 ,Page: 2206 ,URL: http://www.tidhar.tourolib.org/tidhar/view/5/2206</bibl>
<bibl>Volume: #5 ,Page: 2207 ,URL: http://www.tidhar.tourolib.org/tidhar/view/5/2207</bibl>
<bibl>Volume: #5 ,Page: 2208 ,URL: http://www.tidhar.tourolib.org/tidhar/view/5/2208</bibl>
            </listBibl>
         </div>
      </body>
  </text>
</TEI>
