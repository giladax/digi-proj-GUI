<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2509 ,URL: http://www.tidhar.tourolib.org/tidhar/view/6/2509</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מיה ארבטובה-גולנד</persName>

</head>
         <div><p> נולדה בשנת תרע''א (4.3.1911) בעיירה דריבין שבפלך מוהילב ברוסיה הלבנה לאביה<persName> זאב הירשוואלד</persName> (רוקח, קרובו של פרופ'<persName> מאגנוס הירשפלד</persName> וגדולי רפואה אחרים, עסקן ציוני שבראשית הציונות המדינית שאל את<persName> הרצל</persName> במכתב, אם כדאי לו לעלות ארצה ולהתנחל על הקרקע, ומכתב-התשובה המקורי של הרצל, ש"זה עוד מוקדם ויש עוד לחכות", שמור עד היום כמזכרת יקרה בגנזי המשפחה) ולאמה <persName>צירה</persName> לבית<persName> שמיליאן</persName> . למדה עם שתי אחיותיה, <persName>ליזה ומרתה,</persName> בבית-ספר עממי, ואחרי נדודי המשפחה לסמולנסק ולמקומות אחרים לרגל מלחמת האזרחים והפרעות, הצליחה לצאת מברית המועצות ולהשתקע בריגה, בירת לטביה, ושם המשיכה מיא את לימודיה בגימנסיה.

 משחר ילדותה גילתה נטיה כשרונית לריקוד-באלט אמנותי, אך ההורים לא הסכימו להעמיס על ראשית לימודיה בבית-הספר גם את הלימוד הזה, ורק בגיל 15 החלה ללמוד מהמורה פיודורובה שהיתה הבאלרינה הראשית והכוריאוגרפית של האופרה הממלכתית, שהיתה מהגדולות במקצועה עוד בפטרבורג הצארית. אחרי שנה כבר הופיעה מיה ארבטובה בלהקת

 הבאלט של האופרה ואח''כ גם בהופעות-סולו, והבקורת האמנותית ציינה אותה ככח עולה. אך בהיותה היהודיה היחידה בין הבאלרינות שם, צירפו חברותיה המתקנאות בה גם נימה אנטי-יהודית בחתירותיהן וביחסן העוין נגדה, ובאין כח ורצון לערבב מלחמת-תככים באמנות עזבה את מקומה באופרה הריגאית ויצאה לסיבוב הופעות עם הרקדן ואלנטין זאגלובסקי בכמה ארצות אירופה ולהזמנת <persName>משה הופנקו </persName> הופיעה ב-1934 גם בארץ. כבר אז היה בדעתה להשתקע כאן, אבל עדיין לא היו תנאים מתאימים לקיומו ולפיתוחו של סוגאמנות זה. יצאה לסיבובים באירופה ובאמריקה וזמןמה הופיעה בקביעות בתיאטרון-רביו "לונדון-קאזינו" בלונדון, ותוך סיבוביה הוסיפה ללמוד ולהשתלם אצל המורים הנודעים לבאלט קלאסי ובהסתכלות בהצגות אופרה ובאלט בעריכת גדולי הבמאים העולמיים.

 ב-1938 חזרה ארצה להשתקע ונישאה לזמר <persName>יוסף</persName> <persName>גולנד</persName> (ראה ערך מיוחד על שמו בכרך זה). הם יסדו דוכן להומור וריקוד בשם "אף-על-פי" ויחד השתתפו באופרה העממית (היא כרקדנית-סולו וכוריאוגרפית). אח"כ יסדה אולפן לבאלט קלאסי, שבהופעותיו הפומביות בשנות 1945, 1947 ו-1951 (אז בהופעה גרנדיוזית בבית "הבימה") הוכיח, כי אכן עשתה היא עבודה אמנותית-חינוכית כבירה בחינוך דור של רקדנים ישראליים, שכמה מהם זכו במשך הזמן להצלחה ניכרת על במות הכרכים הגדולים בעולם. אך שאיפתה היא ליצור באלט לאומי ישראלי גדול, שימשוך לכאן חובבי אמנות מארצות תבל. ב-1949 ניסתה ליסד תיאטרון "באלט עממי", ששתי הופעותיו זכו להצלחה אמנותית, אך ההישג החמרי לא הספיק לביסוס המפעל. פעלה ככוריאוגרפית בתיאטרון "לי-לה-לו" המחודש ואח''כ עברה לתפקיד זה בתיאטרון-אופרטה "דו-רה-מי''.

 בתה:<persName> עפרה.</persName>

</p></div>
         <div type="bibliogrphy">
            <listBibl>
<bibl>Volume: #6 ,Page: 2509 ,URL: http://www.tidhar.tourolib.org/tidhar/view/6/2509</bibl>            </listBibl>
         </div>
      </body>
  </text>
</TEI>
