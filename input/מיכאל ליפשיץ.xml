<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 342 ,URL: http://www.tidhar.tourolib.org/tidhar/view/1/342</bibl><bibl>Volume: #1 ,Page: 343 ,URL: http://www.tidhar.tourolib.org/tidhar/view/1/343</bibl>
<bibl>Volume: #1 ,Page: 344 ,URL: http://www.tidhar.tourolib.org/tidhar/view/1/344</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מיכאל ליפשיץ</persName>

</head>
         <div><p> נולד בעיירה זאבלודובה, ליד ביאליסטוק, פולין, בשנת תר"ט (1349), לאביו ר'<persName> בנימין נתן נטע</persName> , ממשפחת רבנים גדולים בישראל, בעלת ספר יוחסין עד בעל "סדר הדורות" וממנו עד דוד המלך, ולאמו <persName>הינדה</persName> לבית נוסבאום. קיבל חינוך תורני בחדרים ובישיבות ונודע כתלמיד-חכם וירא-שמים.

 אחרי נשואיו התישב בביאליסטוק ועסק במסחר עצים בסיטונות, בעיקר ביצוא עצים לגרמניה. עסק בצרכי צבור באמונה ובמסירות, שקד על הספקת מזון כשר לחיילים היהודים המשרתים בביאליסטוק, קבע עתים לתורה, היה מפעילי הגבאים של כולל הורדנא (גרודנה) לתמיכה בישוב היהודי הישן בארץישראל. מבאי ביתו של<persName> רבי שמואל מוהליבר</persName> , מראשוני חובבי ציון. השתתף בועידת דרוסקניק של חובבי ציון ובאספת רבני רוסיה בוילנה (שיתפוהו בה בהיותו מגזע רבנים וגם הוא עצמו ראוי להיות רב לפי ידיעותיו בתורה ואורח-חייו, אלא שאינו מתפרנס מהתורה ותומך מהונו בלומדי-תורה). הפריש מעשר מהכנסותיו לצרכי צדקה, ואת הונו ומחסניו ביטח בפני אש ושאר פגעים לא בחברות-ביטוח, אלא אצל רבונו של עולם, ואת דמי הביטוח לפי התעריף שלח למוסדות תורה בירושלים, והוצאה זו נרשמה בחשבונותיו כהוצאת העסק, נוסף על המעשר שהפריש מהרווח. כאיש חזק באמונתו הדתית נזהר בשבתות מכל מחשבה ודיבור בעניני העסקים, ואפילו טלגרמות דחופות שהגיעו אליו בשבת לא נתן לפתוח, אף בידי נכרי, עד למוצאי שבת. פעם קיבל בשבת טלגרמות אחדות מגרמניה וצוה להכניסן למגרת שלחנו כשהן סגורות והמשיך ללמוד בגמרא. במשך היום הובאו עוד כמה טלגרמות וגם הן נזרקו


 סגורות אל המגרה. כשפתח אותן אחרי ההבדלה נתברר, שסוחר-עצים גדול מגרמניה טלגרף לו הצעה לקנות ממנו מלאי גדול של עצים שהיו לו במחסן בגרמניה והציע לו מחיר מסוים וביקש תשובה טלגרפית מיד. כשלא קיבל תשובה חשב שהמוכר אינו מרוצה במחיר, ולאחר כמה שעות הריץ טלגרמה נוספת בהצעת מחיר מוגדל.

 יחד עם דודו ר'<persName> אריה נוסבאום</persName> (שהיה ידוע ומכובד בין תושבי ירושלים) קנה חלקת קרקע בפתחתקוה ב"קבוצת הביאליסטוקאים" (נרשמה בגוש "שבט נפתלי" כשנקראו הגושים על שמות שבטי ישראל)

 ומסר אותה ל<persName>דב</persName> אחיו (הוא ר' <persName>דב ימיני</persName> , העסקן החרדי של פתח-תקוה, שהצטיין במעשי חסד, בגבורה בהגנת המקום ובשמירת האופי המסורתי של המושבה), ששלחו ארצה בן 16.

 בתרנ"ה בא ארצה לבקר את אמו, שעלתה ירושלימה אחרי פטירת אביו, ובשנת תרס"ז חיסל את עסקיו, עלה ארצה והשתקע בירושלים. התמסר לעסוק בתורה ובצרכי צבור במדת יכלתו, למרות בריאותו הרופפת. היה גבאי במוסדות-חסד שונים. בביתהחולים "ביקור חולים" תרם חדר בן ארבע מטות ובמושב זקנים נחפר בור-מים גדול בתרומתו.

 לישיבת "עץ חיים'' תרם סכומים גדולים, וגם למוסדות אחרים ולנצרכים צנועים נתן ביד רחבה.

 בנו<persName> יוסף</persName> הוא הסוחר והעמקן הידוע, מזכיר

 לשכת המסחר העברית בחיפה. אחיו<persName> דב ימיני</persName> היה מעסקני פתח-תקוה, כנ"ל, ואחיו<persName> יוסף</persName> היה מנהל בנק קופת עם בירושלים.

 נפטר בירושלים, כ"ח כסלו תרע"ג, ונקבר בהר הזיתים ליד אמו ודודו ר' אריה נוסבאום.

</p></div>
         <div type="bibliogrphy">
            <listBibl>
<bibl>Volume: #1 ,Page: 342 ,URL: http://www.tidhar.tourolib.org/tidhar/view/1/342</bibl><bibl>Volume: #1 ,Page: 343 ,URL: http://www.tidhar.tourolib.org/tidhar/view/1/343</bibl>
<bibl>Volume: #1 ,Page: 344 ,URL: http://www.tidhar.tourolib.org/tidhar/view/1/344</bibl>
            </listBibl>
         </div>
      </body>
  </text>
</TEI>
