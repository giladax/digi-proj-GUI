<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 373 ,URL: http://www.tidhar.tourolib.org/tidhar/view/1/373</bibl><bibl>Volume: #1 ,Page: 374 ,URL: http://www.tidhar.tourolib.org/tidhar/view/1/374</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מיכל הכהן</persName>

</head>
         <div><p> (בשמו המלא:<persName> יצחק אליהו מיכל הכהן</persName> )

 נולד ביאסווין, ליטא, בשנת תקצ"ד (1834), לאביו הרב <persName>אליעזר,</persName> רבד, של הקהלה (בן הרב <persName>ישראל</persName> בן הרב <persName>מיכל</persName> מדאטנווא, שהיה רבו של הגר"א מוילנה) ולאמו<persName> באדאנה.</persName>

 כשהחליט הרב אליעזר בראשית שנת תר"ד לעלות לארץ-ישראל הזמין אליו רצען ולמד ממנו בסתר את מלאכתו, כדי שבארץ יתפרנס מיגיע כפיו ולא יזדקק ל"חלוקה". בחורף תר"ד נפרד מקהלתו ויצא לדרך עם אשתו ובנו ושלש בנותיו ואחרי תשעה חדשי נסיעה (מהם כחצי שנה באניות-מפרש) הגיעו ירושלימה ביום ג' תשרי תר"ה. הרב, שהיה לבוש כאדם פשוט, שכר לו חנות קטנה ברחוב היהודים שבעיר העתיקה והחל לעבוד בתיקון נעלים. במהרה הכירוהו אנשים מבני סביבת מקומו שבליטא, הודיעו לגדולי הרבנים שבירושלים והללו שלחו אליו שליחים בדרישה שיחדל מהמלאכה שאינה לפי כבודו של רב גדול בתורה ויבוא ללמוד בבית-המדרש ויקבל עזרה למחיה כיתר הרבנים ולומדי התורה. הוא ניסה לטעון שלא הוא האיש שהם חושבים, אך הרבנים לא הרפו ממנו והוכרח לעזוב את מלאכתו. הדבר דיכא את רוחו והפילו למשכב ובמלאות. חדשים לבואו נפטר ביום ג' כסלו תר"ה.

 הנער<persName> מיכל</persName> היתום נתגדל בבית קרובו רבי<persName> שבתאי</persName> <persName>הלוי </persName> (שהיה אח"כ ראש השוחטים בעדת האשכנזים), למד ב"חדר" של הרב<persName> שמואל מוני זילברמן</persName> ואח"כ מפי הרבנים הגאונים רבי<persName> שמואל סלנט</persName> ורבי <persName>מאיר אוירבך</persName> מקאליש (בעל "אמרי בינה"), נתפרסם כ"עילוי", למד


 גם שחיטה ובדיקה ונבחן בהן להלכה ולמעשה. בתרט"ו נסע להשתלם בישיבות ליטא ופולין, מצויד בהמלצות מגדולי הרבנים שבירושלים (אתו יחד נסעו חבריו <persName>יואל משה סלומון ויוסף ריבלין</persName> ). במסעו זה הושפע ביחוד ממדות המתינות והסבלנות בעניני דת ו"כוחא דהיתרא" של הגאון רבי <persName>חיים מפיליפובה,</persName> - ואחרי כשנתים חזר ארצה.

 נשא לאשה את <persName>ליבה דבורה</persName> בת <persName>שאול קצורין</persName> , שעלה מאנגליה בראשית המאה הי"ט.

 נתקבל לסופר ומזכיר של כולל וילנה ונתחבב על הבריות במדותיו התרומיות.

 התקשר בשותפות עם<persName> יחיאל בריל ויואל משה</persName> <persName>סלומון</persName> , רכשו בית-דפוס קטן, ובר"ח אדר תרכ"ג החלו לערוך ולהוציא את "הלבנון", <persName>העתון העברי הראשון</persName> <persName>בארץ.</persName> אחרי חדשים מעטים סגרו השלטונות את העתון בגלל חוסר רשיון והשותפות נתפרקה. אז התקשר בשותפות עם ר' <persName>ישראל ב"ק </persName> ו ר'<persName> אברהם רוטנברג</persName> ובי"א אב תרכ"ג החלו להוציא את העתון "החבצלת", שהיה העתון העברי השני בארץ והתקיים בגלגולו הראשון רק כחצי שנה ופסק לשבע שנים.

 בשנת תרכ"ט היה אחד ממיסדי <persName>השכונה הראשונה</persName> <persName>מחוץ לחומת העיר העתיקה</persName> ליד דרך יפו, שבגלל היות מספר מיסדיה שבעה נקראה בשם <persName>נחלת שבעה.</persName>

 בכ"ה כסלו תרל"ג השתתף עם ר' <persName>אברהם זוסמן</persName> ור' <persName>ישראל דב פרומקין</persName> ביסוד החברה "תפארת ירושלים" לטיפוח האחדות בין אשכנזים לספרדים ולקידום תרבותי של הישוב בירושלים.

 באלול תרל"ד יסד את הירחון "האריאל", היה עורכו וצירף למערכת את ר'<persName> אברהם זוסמן</persName> מטלז, שהיה ידוע כפקח ומבקר חריף; ואחר-כך השתתף בהוצאת העתון גם <persName>ראובן מרגלית</persName> . כיוונו של עתון זה היה כעין "שביל הזהב" בין שני העתונים האחרים שהיו אז בירושלים: "החבצלת". שנטה להתקדמות ונלחם בחלוקה וממוניה בני סיעת ה"פרושים", ו"יהודה וירושלים" של <persName>יואל משה סלומון</persName> שהגן על אלה, וביניהם היה "האריאל" רחוק מכל מפלגתיות וקיצוניות.

 עמדתו זו היתה בעוכריו, שכן בהיותו בלתי-מפלגתי לא נתמך משום צד ובהיותו מחוסר בית-דפוס משל עצמו, היה המדפיס נוטל לעצמו זכות-צנזורה על העתון וסירב להדפיס דברים שלא היו לפי רוחו. לכן נסעו ר' מיכל ושותפו ר' אברהם זוסמן בתרל"ו לוינה ובהשתדלות ידידם הרב המטיף ד"ר <persName>אהרן ילינק</persName> נתקבלו לראיון אצל הקיסר<persName> פרנץ יוזף</persName> וביקשו ממנו, שבהיותו בעל התואר "מלך ירושלים" יעזור להם ברכישת בית דפוס כדי שיפיצו תרבות והשכלה בעיר הקודש. הקיסר נעתר לבקשתם וכשהגיעו חזרה לירושלים כבר מצאו דפוס משוכלל עם כל המכשירים, שהקיסר הספיק בינתים לשלוח להם. אז חידשו את עתונם בתמוז תרל"ו. אח"כ התקשרו בשותפות עם הרי"ד <persName>פרומין</persName> , מיזגו את "האריאל" עם "החבצלת", והחל מגליון 17 (י"ב שבט תרל"ז) עד גליון 31 (ה' סיון תרל"ז) נדפסו בראש כל גליון שמות העורכים

 ובעלי הדפוס : <persName>ישראל דב פרומקין, מיכל הכהן ושותפו</persName> , ומנויי "האריאל" קיבלו את "החבצלת" תמורתו.

 אחר-כך שירת כסופר ומזכיר של תלמוד-תורה וישיבת "עץ חיים" ו"ביקור חולים הוספיטל", ואחרי התפטרותו משם נתקבל למזכיר בבית-החולים "משגב לדך" של הספרדים.

 נפטר בירושלים, כ"ד אלול תרע"ד.

 צאצאיו: ד"ר<persName> אליהו שאול כהן</persName> (שהיה רופא המושבות בגליל וצפת ואח"כ בפ"ת),<persName> ישראל, בדאנה</persName> אשת העסקן ר'<persName> חיים מיכל מיכלין, מינה </persName> אשת הרב<persName> ישראל יצחק</persName> <persName>פאפו</persName> (פאפע).

</p></div>
         <div type="bibliogrphy">
            <listBibl>
<bibl>Volume: #1 ,Page: 373 ,URL: http://www.tidhar.tourolib.org/tidhar/view/1/373</bibl><bibl>Volume: #1 ,Page: 374 ,URL: http://www.tidhar.tourolib.org/tidhar/view/1/374</bibl>
            </listBibl>
         </div>
      </body>
  </text>
</TEI>
