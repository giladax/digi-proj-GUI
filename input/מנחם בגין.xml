<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
<bibl>Volume: #5 ,Page: 2081 ,URL: http://www.tidhar.tourolib.org/tidhar/view/5/2081</bibl>
<bibl>Volume: #5 ,Page: 2082 ,URL: http://www.tidhar.tourolib.org/tidhar/view/5/2082</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מנחם בגין</persName>

</head>
         <div><p> נולד בבריסק-דליטא על-יד הבוג (פולין), י"ג מנחםאב (שבת נחמו) תרע"ג (16.8.1913) לאביו <persName>זאב-דב</persName> ולאמו <persName>חסיה</persName> לבית קורסובסקי.

 אביו נבחר כמזכיר הראשי של הקהלה, והיה ידוע בעמדתו התקיפה ובסיכון עצמי בהגנת כבוד היהודים בפני השפלות ורדיפות.

 לאחר מלחמת העולם הראשונה כאשר משחררה של פולין - פילסודסקי יוזף ביקר בבריסק, התיצבה בפניו משלחת של הקהלה היהודית וביניהם מר זאב בגין. פילסודסקי נתן להם להבין, שעליהם להלחם נגד השוק השחור ולגלות את מעלימי הסחורות, המביאים לידי יוקר ומחסור. הרמז הזה כלפי היהודים היה די שקוף... זאב ענה לו - "אין זה מתפקידנו. אין אנו מלשינים ובלשים העומדים לרשות גורמים שונים. בידי מי שנמצא השלטון - שיעשה את המלאכה הבזויה הזו. התשובה שניתנה למצביא פולין הדהימה את הנוכחים והטילה על

 כולם פחד בפני תוצאות העזה זו. לאחר המקרה סיפר שלישו של פילסודסקי - שדוקא עמדה גאה ותקיפה של זאב בגין - מצאה-חן בעיני המצביא הפולני.

 במלחמת העולם השניה נכבשה בריסק על ידי הגרמנים ובהתאם להסדר נמסרה לאחר זה לרוסים. בתקופה שהגרמנים שלטו בבריסק נאסרו על-ידם ביום אחד כמה מאות יהודים כבני ערובה. היהודים היו אובדי עצות ולא ידעו מה גורל הנאסרים. זאב בגין החליט לדרוש את שחרורם ומבלי להתחשב בסכנה הצפויה לו הלך למושל הצבאי ודרש בשם הקהלה היהודית את שחרורם של בני הערובה ואפשרות לבקרם בבית-הסוהר. המושל הנאצי נדהם מהופעתו ודרישותיו של זאב בגין, ונתן לו רשות לבקר את האסורים. הוא הביא דרישות שלום למשפחות אשר היו בטוחות שזאב בגין לא יחזור מביקורו אצל המושל.

 זאב בגין, אשתו ובנם הרצל - אחיו של מנחם נספו באחת "האקציות" כאשר בריסק נכבשה שנית עלידי הנאצים בפרוץ מלחמת גרמניה-רוסיה.

 גמר בית-ספר עברי של "מזרחי" ועבר ללמוד לגימנסיה הפולנית בה עמד בתוקף על זכויותיהם של התלמידים היהודים לא לכתוב ולא לחלל את השבת.

 עד גיל 13 היה "כפיר" בארגון הצופים ("השומר הצעיר"). בגיל 16 הצטרף לתנועת ברית תרומפלדור (בית"ר) ובשנת 1930, שמע בפעם הראשונה את זאב ז'בוטינסקי - שהשאיר עליו רושם בלתי נשכח.

 לאחר שגמר את חוק לימודיו בגימנסיה התחיל ב1931 ללמוד בפקולטה למשפטים באוניברסיטת וארשה. התגורר שנים רבות בבית-האקדמאים היהודיים בפרברפראגה והתפרנס ממתן שעורים פרטיים. היה מעורב בחיים הצבוריים של הסטודנטים וידוע מנאומיו ומהוויכוחים הפומביים עם ייבים פוליטיים. היה ממארגני ההגנה העצמית של הסטודנטים היהודיים נגד התקפות פורעים אנטישמיים והשתתף בהתנגשות הדמים הנודעת בין מאות סטודנטים יהודים מצויידים במקלות ובין אלפי פורעים מזויינים בסכינים.

 את למודיו גמר בשנת 1935 כמוסמך למשפטים (מגיסטר יורי). ב-1932 נתמנה כקצין נציבות ביתר בפולין וראש המחלקה הארגונית. ביקר כמעט בכל ערי פולין והתפרסם כאחד מטובי הנואמים: בעברית, פולנית ואידיש. השתתף בקביעות בעתונות הבית"רית ("המדינה" "המדריך", "המצודה" וכו') וכתב מספר חוברות על נושאים רעיוניים. פעל במפלגה הריביזיוניסטית והיה מראשי החלק האקטיביסטי בהצה"ר. נשלח על-ידי ז'בוטינסקי לצ'כוסלובקיה לעמוד שם בראש תנועת בית"ר.

 בשנת 1937 חזר מהשליחות. אירגן והשתתף בהפגנה גדולה נגד הפוליטיקה האנטי-יהודית של האנגלים בארץ-ישראל ונאסר על-יד בנין הצירות הבריטית בורשה כשהלך בראש המפגינים. נכלא בבית-הסוהר הנודע בפביאק. ההפגנה השאירה רושם והד רב ולאחר התערבות אצל השלטונות הפולניים - שוחרר מבית הכלא.

 ארגן את הקבוצות הראשונות של בית"רים שיצאו כעולים "בלתי חוקיים" לארץ-ישראל.

 בהמלצת זאב ז'בוטינסקי נתקבל להתמחות במקצוע כעורך-דין בבוריסלב ובדרויחביץ. שם נשא לאשה, במאי 1939 את <persName>עליזה</persName> בת <persName>צבי ארנולד.</persName>

 ב-1938 נבחר כציר לכינוס השלישי של בית"ר העולמית בורשה ונשא נאום אידיאולוגי שגרם לויכוח גדול בו השתתף זאב ז'בוטינסקי. בגין נאם על הכרח של שחרור ארץ-ישראל בכוח הנשק העברי. לפי הצעתו נתקבל שינוי הנוסח של הנדר הבית"רי, במקום : "אכין זרועי להגנת עמי ולא אשא זרועי אלא להגנה" נאמר "אכין זרועי להגנת עמי ולכבוש מולדתי".

 בהתחלת שנת 1939, כשבית"ר הפולנית מנתה כ-70 אלף איש נקרא על-ידי ראש בית"ר זאב ז'בוטינסקי לעמוד בראש התנועה ונתמנה כנציב בית"ר בפולין.

 מלבד תפקידיו הכלליים התמסר לארגון עליה ב' ולווה מספר שיירות עד נמלי היציאה. הוא בלה 3 שבועות עם הטרנספורט הגדול והאחרון - לפני פרוץ המלחמה - שנתקע במניאטין על הגבול הפולני-רומני, כתוצאה מהתערבות דיפלומטית ופוליטית של הצירות


 הבריטית ברומניה ושל מיניסטריון החוץ בלונדון.

 עם פרוץ מלחמת העולם השניה מציע למטה העליון של הצבא הפולני להקים גדודים מיוחדים של נוער עברי למלחמה בגרמנים. מנסה גם להעביר את מושב נציבות בית"ר מורשה ללובלין. התפוררותה המהירה של פולין שמה קץ לכל התכניות. לאחר שעלה בידו להגיע ללבוב עושה מאמצים בכדי לארגן, דרך הגבול, יציאה לרומניה. בלבוב נאסר ולאחר שלא היתה ידועה לחוקרים זהותו האמיתית עלה בידו להשתחרר ולהגיע לוילנה שהיתה למרכז פליטי פולין.

 בהיותו בוילנה מארגן הוא את הבית"רים שהגיעו מכל קצות פולין ומחפש את הדרכים להגיע לארץ-ישראל. ביום הזכרון של הרצל וביאליק הוזמן להרצות באולמי האוניברסיטה בוילנה - וזו הפעם הראשונה בתולדות האוניברסיטה על שמו של המלך הפולני סטפן בטורי להשמיע נאום בעברית או באידיש. בזמן שליטה עברה לשלטון הסוביטי הגיעה הידיעה כי זאב ז'בוטינסקי נפטר. למרות הסכנה הברורה מופיע מנחם בגין בבית הכנסת הגדול בקובנה בנאום הערכה והספד. ביום השלושים הוא קורא לפגישה סודית של בית"רים בבית-העלמין בוילנה ושיר בית''ר והתקוה נשמעים תחת השלטון הסוביטי.

 ממשיך בפעולות ציוניות עד שבסוף שנת 1940 נאסר על-ידי הבולשת הסוביטית ולאחר שנאשם בציונות רביזיוניזם ובהיותו נציב בית"ר בפולין, שירת ל"אימפריאליזם הבריטי" - נדון ל-8 שנות מאסר. עד יוני 1941 הוחזק בבית-הכלא הנודע לוקישקי בוילנה ומשם הוגלה למחנה רכוז בצפון רוסיה (פיצ'ורה) והועבד בפרך בסלילת מסילות ברזל בערבות הצפון. על סף החורף נשלח בספינות אסירים פוליטיים לעבודה על חוף ים הקרח.

 כתוצאה מהסכם סטלין-שיקורסקי שוחרר כאזרח פולני ולאחר חדשי נדודים במחסור ורעב התגייס לצבא הפולני והגיע לארץ-ישראל. כאן נפגש עם אשתו, שהצליחה להגיע לארץ-ישראל.

 בהיותו עוד במדי הצבא הפולני נתמנה כנציב בית"ר בארץ-ישראל ולאחר ששוחרר מהצבא הפולני נמסר לידו הפיקוד העליון של הארגון הצבאי הלאומי בארץ-ישראל (ראה <persName>דוד רזיאל</persName> - כרך שני, עמוד 976).

 כמפקד הארגון הוא מכין יחד עם חברי המפקדה הראשית את התכנית המפורטת למלחמה נגד השלטון הבריטי. נעשו הצעדים החנוכיים והארגוניים להכין לוחמים ומפקדים שיבצעו את הפעולות הדרושות באומץ, בהקרבה ובהכרה בצדק מלחמתם. רכישת דעת הקהל, אהדתו של הישוב ונכונותו של הנוער להצטרף לשורות המורדים היו ליסוד צעדיו הראשוניים של מנחם בגין. מפקדת הארגון ראתה את פעולות המחתרת כמלחמה פוליטית באמצעים צבאיים לגרש את השלטון הזר מהמולדת. והסיסמה הפכה למעשה. בראשית 1944 הופיעה הכרזת המלחמה של האצ"ל על השלטון הבריטי בארץ. החלו פעולות הפיצוץ שפגעו במוסדות השלטון והכו קשות בפרסטיג'ה הבריטית.

 היקף הפעולות התרחב, האצ"ל גדל במספר חייליו ואוהדיו והמחתרת הפגינה את חוסר האונים של הבריטים שנוכח עמדתו של הנוער העברי אינם מסוגלים לקיים את השלטון בארץ.

 אומץ הלב, ההעזה וההקרבה של הלוחמים, ההסברה והתעמולה הנכונה והמשכנעת הוסיפו אוהדים ורכשו את דעת הקהל. עמדתם הקשיחה של הבריטים כלפי בעית <persName>הצלת</persName> היהודים מארצות שנכבשו על-ידי הגרמנים והשמדת היהודים, יחסם לישוב, והפוליטיקה הכללית שלהם עוררו תסיסה בין הנוער ה"מאורגן" של ה"הגנה" שדרש תגובה. כדי לשבור הלך-רוח זה ולהבטיח את השלטון הפנימי על הישוב, הכריזו "המוסדות המאורגנים" ומפקדת ה"הגנה" מלחמה על ה"טרוריסטים". הוכרז על בדודם.

 ממשלת פלשתינא-א''י הכריזה על פרס של 10.000 ל"י. אך למרות המנגנון הגדול והאמצעים הכספיים לא עלה בידה לקבל אינפורמציה על מקום המצאו של מפקד האצ"ל. באותו זמן מתגורר בגין בשכונת חסידוף בפתחתקוה בשם "הלפרין", בתור עורך-דין מחו"ל הלומד ומתכונן לבחינת עורך-דין לפי חוקי הארץ. רק חברים בודדים של מפקדת האצ"ל היו מבקרים אותו ולאחר שהמקום לא היה עוד בטוח עזב ועבר לדור ברחוב יהושע בן- נון מס' 5 בתל-אביב. בבית זה התגורר בתור

 יהודי חרדי, מגודל זקן ושמו ר' <persName>ישראל ססובר</persName> . בבית זה הסתתר בבונקר בזמן העוצר הגדול שערך הצבא הבריטי אחרי פיצוץ מלון "המלך דוד". בקרבת ביתו היתה תחנת ריכוז ובקורת של המפקדה האזורית של הצבא הבריטי ובקפדנות נבדקו כל הדיירים שגרו באיזור הזה.

 החטיפות והעינויים, החרמת הנשק והפרעות בפעולות גרמו לתסיסה בשורות האצ"ל וחייליו דרשו תגובה מידית למעשי תגמול וכו'. רק השפעתו והסברתו שכנעו את אנשי האצ"ל כי פעולות תגמול יביאו רק למלחמת אחים ויביאו תועלת רק לאויב הבריטי.

 עמדתו זו אפשרה בשנת 1945 להקים את "תנועת המרי" בה השתתפו ה"הגנה" האצ"ל והלח"י. בוצעו פעולות בעלות היקף רחב. נפגעו צנורות הנפט, קוי


 טלפון, גשרים. בזמן תוקפו של ההסכם ביצע האצ"ל את פצוץ מרכז השלטון הבריטי במלון "המלך דוד".

 פעולת-הבריטים ב-29.6.1946 "השבת השחורה", כשראשי הסוכנות היהודית והועד הלאומי נשלחו למחנה המעצר בלטרון ואנשי הקבוצים למחנה רפיח, הכריחה את ה"הגנה" לסגת מעמדתה ותנועת המרי הפסיקה להתקיים. אחרי התפוררות האחדות הלוחמת החמירו הבריטים בהטלת חוקי חרום והחמרת העונשים. הפעולה הזו נעשתה כדי למנוע התקפות של המחתרת, אבל גם עונשי מוות לא הפחידו את חיילי האצ"ל. ההתקפות על רכוזי השלטון והצבא הבריטי הוגברו והמשפטים הצבאיים, שבירת משטר הצבאי, התקפות על מבצר עכו, בית גולדשמידט, הגבורה העילאית של עולי הגרדום נתקבלו באהדת דעת הקהל. מלחמת המחתרות הכריחה את הבריטים למנות ועדת חקירה אנגלו-אמריקאית ולאחר זה, להעביר את פתרון הבעיה לארגון האומות המאוחדות, ובקיץ 1947 הגיעה לארץ-ישראל ועדת חקירה מטעם או"ם.

 באותה תקופה נפגש עם כמה מחברי ועדת החקירה ומספר עתונאים בעלי-שם עולמי והשפעה בתוך דעת הקהל העולמית. הפגישה נתקיימה בתנאי מחתרת, ממש תחת אפם של השלטונות הבריטיים - שחפשו את בגין - שלפי דעתם עבר נתוח פלסטי...

 בפגישות הסביר למדינאים ועתונאים כי יש רק פתרון אחד לבעיה - עזיבת הארץ על-ידי הבריטים. כל נסיון להמשיך בשלטון הבריטי יתקל בכוח הנשק של המחתרת.

 לאחר החלטת או"ם על גורלה של ארץ-ישראל והודעת הבריטים שהם עוזבים את הארץ - הזהיר בשם האצ"ל את העם העברי בפני תקופה של "תוהו ובוהו" וההתקפה של ארצות ערב על המולדת העברית. אזהרתו נתקבלה בהבנה רבה בתוך הצבור שדרש להקים חזית מאוחדת של כל הכוחות הצבאיים. כתוצאה מלחץ הקהל נכנעו "המוסדות הישוביים" ונחתם הסכם הועד הפועל הציוני על שתוף פעולה בין ה"הגנה" האצ"ל והלח"י נגד הערבים.

 גולת הכותרת של פעולות אצ"ל נגד הפורעים הערביים היתה התקפת כבוש על יפו שהביאה בעזרת כל הלוחמים לידי כניעתה של העיר ובריחת המוני תושביה והכללת העיר בגבולות מדינת ישראל.

 לאחר ההכרזה על הקמת המדינה יצא מהמחתרת והמשיך לעמוד בראש כוחות אצ"ל שהמשיכו להלחם בחזיתות שונות בתיאום פעולה עם ה"הגנה" נגד הערבים.

 הובאה על-ידי האצ"ל האניה "אלטלנה", בה הרבה ציוד, נשק חדיש, תחמושת ו-900 חיילי אצ"ל מחוץלארץ. מאומנים ומצוידים למלחמה נגד הערבים.

 הממשלה התעלמה מהסכמתה המוקדמת ושלחה גדודי צבא לכפר ויתקין למקום שהאניה עגנה והעמידה אולטימטום לבגין - תוך 10 רגעים למסור את הנשק. בגין עלה על האניה והפליג לחוף תל-אביב כדי לדרוש לקיים את ההסכם, לפיו צריכים היו לצייד בחלק של הנשק את גדודי האצ"ל שלחמו בחזיתות שונות ועמדו במצור ירושלים. 

 כשהתקרבה "אלטלנה" לחופי תל-אביב חיכו לה כבר כוחות הצבא שפתחו באש מכלי נשק שונים על האניה. ולא הפסיקוה. בגין ירד האחרון מהאניה לאחר שחבריו הפצירו בו שיעזוב את האניה העלולה להתפוצץ על כל מטענה.

 לאחר ההסדר שנעשה, התפרק האצ"ל וחייליו התגיסו לצבא.

 לפני הפירוק החליט הפקוד העליון של האצ"ל על דעת המפקדים והחיילים להקים תנועה צבורית בשם: תנועת החרות מיסודו של "הארגון הצבאי הלאומי" ובראש התנועה נבחר מנחם בגין.

 בדצמבר 1948 ביקר בארצות-הברית ונתקבל בהתלהבות על-ידי יהודים ולא יהודים כלוחם לשחרור ארץישראל.

 בבחירות לכנסת הראשונה עמד בראש רשימת תנועת החרות, נבחר כחבר הכנסת וראש הסיעה וכחבר הועדה לעניני חוץ ובטחון, וכן נבחר לכנסת השניה.

 בקיץ 1949 ביקר בצרפת, בבלגיה וארצות אמריקה הדרומית והמרכזית. נתקבל באהדה ובהתלהבות על-ידי הצבור היהודי ועל ידי נשיאי המדינות, שרים ואנשי שם העומדים בראש המדינות שבהן ביקר. בשעת ביקורו במקסיקו הוענקה לו אזרחות כבוד של העיר מקסיקו.

 פרסם מאמרים וזכרונות בעתון "חרות" ובעתוני חוץ. ספרו "המרד" (זכרונות מהמחתרת) תורגם לאנגלית, אידיש, צרפתית וספרדית.

 חותם בפסידונים: <persName>יונה קניגסהופר, ביגר בנג'מן,</persName> <persName>ישראל ססובר</persName> , ועוד.

 בועידה הארצית של אגודת של"ח (שקום לוחמיחופש) נבחר כנשיא האגודה.

 צאצאיו: <persName>זאב-בנימין </persName> (על שמם של ז'בוטינסקי והרצל), <persName>חסיה, לאה</persName> (שתי הבנות נולדו בתקופת המחתרת).

</p></div>
         <div type="bibliogrphy">
            <listBibl>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
<bibl>Volume: #5 ,Page: 2081 ,URL: http://www.tidhar.tourolib.org/tidhar/view/5/2081</bibl>
<bibl>Volume: #5 ,Page: 2082 ,URL: http://www.tidhar.tourolib.org/tidhar/view/5/2082</bibl>
            </listBibl>
         </div>
      </body>
  </text>
</TEI>
