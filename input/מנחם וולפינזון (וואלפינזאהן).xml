<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 460 ,URL: http://www.tidhar.tourolib.org/tidhar/view/1/460</bibl><bibl>Volume: #1 ,Page: 461 ,URL: http://www.tidhar.tourolib.org/tidhar/view/1/461</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מנחם וולפינזון (וואלפינזאהן)</persName>

</head>
         <div><p> נולד בירושלים, בחצר ה"חזקה" של אבי-אביו ר' <persName>זאב</persName> , ברחוב חברון שבעיר העתיקה, ליד הסראיה הישנה, בחודש תמוז תרל"א (1871), לאביו ר'

<persName>בן-ציון</persName> (דור שלישי למשפחתם בארץ, נכדו של הרב ר' אברהם מעולי תנועת "חזון ציון'' משקלוב, מיסודם של תלמידי הגר"א), ולאמו בריינה. למד בת"ת ובישיבת "עץ חיים" בהנהלת הרב<persName> משה נחמיה כהנוב</persName> וחבריו היו<persName> ח. מ. מיכלין, פייבל כהנוב, ליב רלב"ג,</persName> <persName>מנחם ורדימון, אליהו לנדא </persName> (כולם אנשי-שם משגדלו).

 בן י"ד נתיתם מאביו ואז נרתם לעול הפרנסה, לנהל את טחנת הקמח של הסבתא <persName>באבע רבקה</persName> שברחוב חברון. בעבודה זו המשיך גם אחדי שנשא לאשה את <persName>שרה רבקה </persName> בת ר' <persName>יהודה ליב הכהן.</persName>

 שנים אחדות גר בשכונת נוה צדק ביפו בקרבת דודתו <persName>מלכה,</persName> שהיתה נשואה לר'<persName> יעקב גולדמן</persName> , עסקן צבורי, סופר ומזכיר בית-החולים היהודי ביפו ופעיל בכל מוסדות הקהלה, ואח"ב חזר לירושלים.

 פעם (ביום י"ב שבט תרס"ב - כפי שנרשם אח"כ לזכרון) ישב בחנותו של ר'<persName> נחום נתנזון </persName> ברחוב היהודים שבעיר העתיקה בירושלים, והנה עבר לפניהם גמל טעון עצים והפיל ופצע את הנער העוור <persName>שבתי נוסבוים</persName> שעבר לתומו ברחוב. ר' מנחם מיהר ויצא לעזרת הנער, הכניסו אל החנות, טיפל בו והרגיעו. בינתים עבר שם ר' <persName>חיים מיכל מיכלין </persName> ומתוך מקרה זה באו שלשתם לידי הכרה, שצריך להקים איזה מוסד לאסוף בו את העוורים ולהצילם מפגעי הרחוב. נתנזון נתן מיד שני נפוליונים ור' ח. מ. מיכלין הלוה 200 נפוליונים לזמן בלתי מוגבל (בלי רבית, כמובן), ומכיון ששניהם היו טרודים בעניניהם הטילו על ר' מנחם לנהל את הפעולה למען העוורים. במהרה


 נתקבלו עוד שני נערים עוורים מבית- היתומים דיסקין, וכך נוצר בית חינוך עוורים בירושלים. דירתו הראשונה היתה בביתו של ר' מנחם בשכונת אבו-בסל והוא ואשתו טיפלו בעוורים וסיפקו להם כלכלה ושרית. (אחרי פטירת אשתו בדמי ימיה המשיך לשאת את עול העבודה לבדו). לאחר שנתים הצטרפו לפעולה ר' <persName>יצחק אייזיק בן-טובים</persName> ועסקנים אחרים, וביחוד החכם החוקר ר' א. מ.<persName> לונץ</persName> (שהיה הוא עצמו סגי-נהור), ובהשתדלותו רבת המרץ והמסירות של לונץ שוכלל המוסד והועמד על הגובה הדרוש.

 בניהול המוסד עבד עד פרוץ מלחמת-העולם הראשונה. בשנות המלחמה עבד יחד עם ר' <persName>אלתר ריבלין</persName> בקופת ועד הסיוע האמריקאי להצלת יהודי ארץ-ישראל מרעב וממצוקת המלחמה, וגם לתפקיד זה התמסר בלב ונפש וברצון לעזור ולהיטיב לאלפי הנצרכים שפנו אליו.

 אחרי המלחמה נתמנה לפקיד בבנק "קופת מלוה" בירושלים ובמשרה זו עבד עד ימיו האחרונים,

 כל ימיו היה מצניע לכת, בעל מזג טוב ושמח להועיל ולהיטיב לזולת.

 נפטר בירושלים, י"ז טבת תרצ"ח. אחד מבניו הוא ד"ר ישראל בן-זאב.

</p></div>
         <div type="bibliogrphy">
            <listBibl>
<bibl>Volume: #1 ,Page: 460 ,URL: http://www.tidhar.tourolib.org/tidhar/view/1/460</bibl><bibl>Volume: #1 ,Page: 461 ,URL: http://www.tidhar.tourolib.org/tidhar/view/1/461</bibl>
            </listBibl>
         </div>
      </body>
  </text>
</TEI>
