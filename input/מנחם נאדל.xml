<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2481 ,URL: http://www.tidhar.tourolib.org/tidhar/view/6/2481</bibl><bibl>Volume: #6 ,Page: 2482 ,URL: http://www.tidhar.tourolib.org/tidhar/view/6/2482</bibl>
<bibl>Volume: #6 ,Page: 2483 ,URL: http://www.tidhar.tourolib.org/tidhar/view/6/2483</bibl>
<bibl>Volume: #6 ,Page: 2484 ,URL: http://www.tidhar.tourolib.org/tidhar/view/6/2484</bibl>
<bibl>Volume: #6 ,Page: 2485 ,URL: http://www.tidhar.tourolib.org/tidhar/view/6/2485</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מנחם נאדל</persName>

</head>
         <div><p> נולד בשנת תרנ"ו (15.7.1896) בשאוולי שבליטא לאביו<persName> יוסף</persName> (סוחר, מוסמך לרבנות, נינו של מקובל מפורסם בשעתו כרופא חולי נפש באמצעי הקבלה המעשית, מראשוני הציונים בשאוולי; מאז 1935 עם משפחתו בארץ, פקיד במועצה המקומית קרית מוצקין ומרצה שיעורי תלמוד בבית-הכנסת) ולאמו <persName>שינה</persName> בת <persName>יצחק</persName> <persName>ראובן מלכין.</persName> למד בחדר המתוקן של המחנך הנודע בשעתו<persName> שכנא שטיין</persName> ובבית-ספר עירוני רוסי.

 השתתף בחוגי נוער לומד בשאוולי ומשעברה המשפחה לפנים רוסיה לרגל מלחמת העולם המשיך בכך בוויטבסק עד 1916. בשנות 1918-1917 היה חבר ועדים מקומיים ומחוזיים של "צעירי ציון" (טולה, ויטבסק) ומשתתף בכינוסי התנועה ובועידותיה ברוסיה ובכתבהעת "נא סטראז'ה" ("על המשמר") של האופוזיציה הצעירי-ציונית בוויטבסק. בשנות 1919 -1920 שרת בצבא האדום בחיל הרגלים ואח"כ בשרות הרכבת הצבאית כממונה על מחלקה להסעת חולים מהחזית. בימים ההם

 עוד נחשבה מפלגת "פועלי ציון" כמפלגה סוציאליסטית מסונפת למפלגה הקומוניסטית השלטת, ובהיותו בדרך זו באופן אוטומטי חבר המפלגה השלטת היה לו חופש פעולה ותנועה בענינים פוליטיים. היה ציר בועידת היסוד של "החלוץ" (פטרבורג, 1919), ארגן את הועידה המחוזית של "החלוץ" לרוסיה הלבנה ואגפיה (ויטבסק, 1919) בהשתתפות<persName> טרומפלדור</persName> , בה נתקבלה הצעתו שהחלוץ יהיה ארגון מעמדי. באותו זמן היה בצבא חבר הסקציה החיילית של המפלגה הקומוניסטית הכללית, ומשהקדיש את שעות הפנאי במקומות חנייתו לפעולה במפלגה המיוחדת שלו, בסניפי פועלי ציון, הוצא מהמפלגה הקומוניסטית, ב-1920 היה מזכיר סניף פוע"צ בוויטבסק וציר מחוזי בועידת המפלגה במוסקבה. אח''כ עבד כמזכיר במוסד הממשלתי "פלנבז' " להחזרת פליטי המלחמה מאזורי הספר שנותקו מרוסיה לארצותיהם העצמאיות, וחתימתו שימשה היתר יציאה מרוסיה. לפני שהשתמש בעצמו בזכות זו כיליד ליטא, הציע את עזרתו לחברים חלוצים בוויטבסק ונמצאו ביניהם עשרה ילידי ויטבסק שהסכימו ליהנות מההזדמנות וב-1921 יצא עמהם לוילנה. בהגיעו שמה נאסר, על סמך הלשנה, בתור קומוניסט, ומשאיימו עשרת חבריו שלא יזוזו בלעדיו השתדל בעדו הועד הציוני הוילנאי והצליח להשיג את שחרורו. שיתף פעולה עם <persName>משה ארם</persName> בפועלי ציון שבליטא, אך לאחר זמן קצר הוצא מהתנועה על שהלך להכשרה חלוצית. היה מסייר מטעם מרכז החלוץ בקיבוצי ההכשרה, וב-1922 עבר בעצמו הכשרה בתור פועל בנין בהאמבורג, ובשעות הפנאי למד פילוסופיה יוונית.

 בדצמבר 1922 עלה ארצה, ובהיות ניירותיו לא בסדר נאסר ונשלח למשמרת בקרנטינה שבחיפה על מנת להשלח חזרה. ברח מהקרנטינה ושוב נתפס ונאסר, ובסוף שוחרר בהשתדלותו של <persName>יהודה קופילביץ </persName> אצל הנציב העליון. בשנות 1939-1923 עבד בתור פועל : בחקלאות בפתח-תקוה ובקבוצת חפצי-בה, ובבנין בירושלים, יריחו, ים-המלח, תל-אביב וחיפה, ומ-1940 ואילך פקיד בועד הפועל של ההסתדרות, בשנים האחרונות בתפקיד ספרן של הספריה.

 ב-1925 נשא לאשה את <persName>מרים</persName> בת <persName>יהודה שיינמאן</persName>


 (נולדה ב-1906 באחוזת הסבא שלה בפולטאבשצ'ינה והוגלתה מרוסיה אחרי מאסר בשל השתתפותה בחוג של נוער ציוני ב-1924 בקיוב).

 גם בארץ המשיך בפעילות הציבורית בין הפועלים, אחרי בואו הצטרף למפלגת פועלי ציון שנוסדה מחדש על-ידי <persName>אברמוביץ ויצחקי</persName> . ב-1924 יסד את הסתדרות הנוער העובד על שם בורוכוב וערך, ולרוב גם כתב בעצמו, את כל פרסומיה בדפוס. השתתף בשני הפילוגים שחלו במפלגה לצד "פוע"צ הפלשתינאים" ובכתיבה בעתונות המפלגה. יצר ב-1931 את "החוגים המרכסיססיים" וערך את פרסומיהם הראשונים. כשהחליטה המפלגה ב-1940 על הליכה לקונגרס הציוני עזב אותה. ב- 1941 הצטרף למפא"י, כשהחלה בתוכה פעילות האופוזיציה "לאחדות העבודה", ועל אף התנגדותו ליציאת הסיעה ממפא"י יצא עמה כשהחליטה להתארגן כמפלגה מיוחדת, וכשהחליטה להתמזג עם השומר הצעיר במפ"ם עזב אותה ונשאר מחוץ לכל מפלגה, כיום - חבר לחוג לחקר התנ"ך מיסודו של עוה"ד <persName>דוד מויאל</persName> ז"ל ומשתתף בקובצי החוג.

 נוסף לעבודתו הפובליציסטית האמורה למעלה פרסם מאמרים בעתונים ובכתבי-העת ,דבר", "משמר", "הפועל הצעיר", "בטרם", "אחדות העבודה", "קונטרס", "המעש" (של לח"י, בתקופת היותו עתון ליגאלי), ואת הספר "תורת המעשה הפרוליטרי" (הוצאת "הבחרות הסוציאליסטית", 1941), ערך את "הספריה המרכסיסטית" ותירגם את "מלחמת המעמדות והשאלה הלאומית" לב. בורוכוב (1928), "התפתחות הסוציאליזם מאוטופיה למדע" לפ. אנגלס (1929), ו"שכר העבודה והקפיטאל" לק. מרכס (1933), ערך והסביר את "בעיות היסוד של המרכסיזם" לפליכאנוב (1931), הוציא ב-1944-1943 עשר חוברות בסדרת "מחברות לסוציאולוגיה".

 בנו : <persName>ברוך נאדל</persName> (סופר ועתונאי).

</p></div>
         <div type="bibliogrphy">
            <listBibl>
<bibl>Volume: #6 ,Page: 2481 ,URL: http://www.tidhar.tourolib.org/tidhar/view/6/2481</bibl><bibl>Volume: #6 ,Page: 2482 ,URL: http://www.tidhar.tourolib.org/tidhar/view/6/2482</bibl>
<bibl>Volume: #6 ,Page: 2483 ,URL: http://www.tidhar.tourolib.org/tidhar/view/6/2483</bibl>
<bibl>Volume: #6 ,Page: 2484 ,URL: http://www.tidhar.tourolib.org/tidhar/view/6/2484</bibl>
<bibl>Volume: #6 ,Page: 2485 ,URL: http://www.tidhar.tourolib.org/tidhar/view/6/2485</bibl>
            </listBibl>
         </div>
      </body>
  </text>
</TEI>
