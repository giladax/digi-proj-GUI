<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 846 ,URL: http://www.tidhar.tourolib.org/tidhar/view/2/846</bibl><bibl>Volume: #2 ,Page: 847 ,URL: http://www.tidhar.tourolib.org/tidhar/view/2/847</bibl>
<bibl>Volume: #2 ,Page: 848 ,URL: http://www.tidhar.tourolib.org/tidhar/view/2/848</bibl>
<bibl>Volume: #2 ,Page: 849 ,URL: http://www.tidhar.tourolib.org/tidhar/view/2/849</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מניה שוחט-וילבושביץ</persName>

</head>
         <div><p> נולדה באחוזה לסוסנה, ליד גרודנה, רוסיה הלבנה, בשנת תר"מ (1880) לאביה <persName>זאב וילבושביץ</persName> (בעל אחוזות, תלמיד-חכם ובעל רגש דתי מפותח, מתלמי

 דיו וממקורביו של ר' נחומ'צה מגרודנה המפורסם ברוב צדקותיו) ולאמה<persName> שרה</persName> בת <persName>משה רוזנצווייג</persName> מקאמיניץפודולסק (משכילה, בקיאה בשפות אירופיות ובספרותן,


 בעלת מרץ ואופי תקיף, שהתמסרה במיוחד לחנך ברוח ההשכלה את בניה ובנותיה). אחות המהנדס <persName>גדליהו</persName> (מראשוני המהנדסים בארץ וממיסדי התעשיה בה, עלה ב-1892); <persName>אייזיק </persName> (עלה עם הבילויים ב-1882, עבד שלש שנים בראשון לציון, חזר לרוסיה לעמוד לשרות צבאי ושם התאבד); המהנדס <persName>נחום וילבוש</persName> (עלה ב-1903, ממיסדי מפעלי התעשיה של חברת "עתיד": בית-חרושת לשמן וסבון בבן-שמן ואח"כ בחיפה ושם גם ביח"ר למכונות ויציקה, ממיסדי ביהח"ר '"שמן" בקיסריה ואח"כ גם בחיפה ומנהלו הטכני, לשעבר מהנדס עירית ירושלים ומנהל מחלקת התעשיה של ועד הצירים בתל-אביב); <persName>משה</persName> (ממציא מפורסם, ביחוד במצוק שמנים על-ידי מימן, עוסק בחקירות ובניסויים במעבדה מיוחדת שנבנתה בשבילו ליד האוניברסיטה העברית); <persName>פרניה</persName> אשת ד"ר <persName>יוסף</persName> <persName>חזנוביץ</persName> מביאליסטוק (מראשוני חובבי ציון ברוסיה, היוזם והמיסד העיקרי של "בית נאמן'', הגרעין לבית-הספרים הלאומי והאוניברסיטאי בירושלים); <persName>אנה</persName> אשת <persName>אברהם טננבוים</persName> (מהנדס ממשלתי במיניסטריון הדרכים בפטרבורג, מראשי עסקניה של "חברת מפיצי ההשכלה" ברוסיה, מראשוני חובבי ציון וממיסדי אגודת "אחות ציון" בפטרבורג, סופר בעברית וברוסית).

 השתלמה בשפות ובמדעים מפי מורים פרטיים בעלי השכלה גבוהה ועמדה בבחינת בגרות בגימנסיה בגרודנה, ואחד המורים הללו, <persName>פוקס</persName> , קירב אותה לציונות. כשאחיה <persName>משה</persName> עזב, מתוך השקפת-עולם טולסטויאנית, את בית ההורים האמידים ונעשה פועל, החליטה ללכת בדרכו וביקשה עבודת נגרות בעשית התבניות בבית-החרושת ליציקה של אחיה גדליהו במינסק, וכשסירב לקבלה נסעה לעבוד בבית-חרושת לשקים בלודז. לדרישת ההורים לבתם האבודה חיפשה המשטרה אחריה והביאתה חזרה למינסק, ואז כבר נתקבלה לעבודה בבית-החרושת של אחיה, בו עבדו כ-500 פועלים יהודים, ונקלטה בנגרות-התבניות. התמסרה לשיפור מעמדם של הפועלים, ארגנה חוגי-מחתרת להקנות להם השכלה כללית (בניגוד ל"בונד", שהיה מפיץ כלכלה מדינית) בעזרת משכילים וסטודנטים שמשכה להתנדבות לשרות זה, וכן ארגנה שביתה בבית-החרושת להטבת מצבם החמרי של הפועלים.

 בשנת 1898, בעת הבצורת והרעב בפלכי רוסיה המרכזית, הצטרפה לועד שנוסד במינסק לעזרת הרעבים, נשלחה עם חברתה סוניה לעבודה סוציאלית ורפואית בכפר טטרי בפלך קאזאן. חברתה נוגעה, תוך טיפול בחולים, במחלת העגבת (סיפיליס) והתאבדה, והיא המשיכה לנהל את המטבח הצבורי ולטפל בחולים ונשארה שם כל הקיץ, עד שנאסף היבול החדש ופסק הרעב. באותה תקופה השתתפה בנסיוןהתעופה הראשון בכדור פורח שהמריא מקאזאן, שהתה 12 שעות באויר עד שירד הכדור, בסכנת נפשות נוסעיו, בכפר שבפלך אופה ובקושי ניצלו

 ממות בידי האכרים שחשבו אותם לשדים למראה בני-אדם יורדים "מן השמים".

 משחזרה למינסק התמסרה לתנועת המהפכה הרוסית, היתה מבאי ביתם של ראשי התנועה ג. גרשוני, <persName>וברשקו-ברשקובסקאיה </persName> ("הסבתא של המהפכה הרוסית") נאסרה לזמן קצר בהפגנת פועלי מינסק באחד במאי 1899. לאחר חדשים מספר נאסרה מחדש יחד עם רבים אחרים, הועברה למוסקבה, הוחזקה בתנאי כלא חמורים (בתא יחיד שעכברים שורצים בו לרוב, באיסור לקרוא ולעסוק במלאכת-יד) ונחקרה במשך חדשים רבים. במשך החקירה באה בדברים עם ראש-המשטרה<persName> זובאטוב </persName> (אדם בעל עבר עשיר בנטיות למלחמת השחרור ובפעולות ריגול ופרובוקציה לתפיסת לוחמי השחרור ונפשו נקלעת בין שתי הקצוות) והציעה לו כעין הסכם בין צבור הפועלים ובין השלטון, שלפיו יעסקו הפועלים רק בהתארגנות מקצועית לשם שיפור מצבם הכלכלי ולהשגת השלטון בדרך התפתחות בתוך מסגרת החוק, מבלי לחתור תחת כסא הצאר. הצעתה נתקבלה ו-60 אסירים שהסכימו לחתום על הצהרה במובן זה שוחררו, ואף היא שוחררה לאחר שנת מאסר ונסעה אל אמה, שחלתה מחלה אנושה ונשלחה להבראה בסאן-רימו שבריביירה האיטלקית. ושם מתה והובאה לקבורה בגרודנה, ומניה חזרה לעבודתה במינסק.

 על אף התנגדות חבריה לשעבר, מראשי התנועה המהפכנית, למכירת ה"בכורה" של המלחמה הפוליטית ב"נזיד עדשים" של שיפור תנאי העבודה והחיים, התמסרה במרץ לארגון המלחמה הכלכלית הליגאלית ומצאה לה עוזרים פעילים ובעלי מרץ במינסק, ביתר ערי רוסיה הלבנה ואף לערי דרום רוסיה הגיעה פעולתה בצבור-הפועלים היהודי והלא-יהודי. במשך שנה ארגנה במינסק בלבד יותר ממאה שביתות (אחת מהן, אצל חייט, ארכה יותר מחצי שנה) והדרישות היו: הכרה בארגון פועלי המקום וצמצום שעות העבודה <persName>לעשר</persName> . המהפכנים וה"בונד" התנגדו לתנועתה, אך "פועלי ציון" וסתם עובדים יהודים הצטרפו אליה בהמוניהם, והודות להסכם עם השלטון באמצעות זובאטוב ניתן להם חופש לארגון ולאספות, וכך כינסה במינסק ועידה שבה נוסדה "מפלגת פועלים בלתי תלויה" והיא נבחרה לועד המרכזי. הודות לקשריה הטובים עם אנשי השלטון השיגה רשיון לכינוס הועידה הציונית במינסק ב-1902 באופן ליגאלי. קשרה קשרים אף עם פועלי פטרבורג ורכשה את הכומר <persName>גאפון</persName> (שנתגלה אח"כ כסוכן-פרובוקאטור של הבולשת "אוכראנה" ונדון למיתה והומת מטעם בית-הדין המהפכני) לעמוד בראש תנועת הפועלים שם.

 כשהחריפה המלחמה הכלכלית של תנועת הפועלים הליגאלית ואנשי העסקים הגדולים לחצו על מיניסטר-הפנים פלבה שירסן אותה, החליט המיניסטר לחקור את ראשי התנועה בשיחה ידידותית על מג


 מותיהם. לשם כך הזמין אליו את מניה לחוילתו אשר ליד פטרבורג. ב-12 בלילה נכנסה לחדרו דרך 12 חדרים ובשיחה על מגמות המפלגה, שארכה עד אור הבוקר, הגידה לו בגילוי-לב, שבאם ינסה לחסל את המפלגה, מוכנה המפלגה לחסל אותו. מאז החלה הבולשת לרדוף את המפלגה ואנשיה, ומשגילו פרעות קישינוב את מגמות הזדון של הממשלה נתאכזבו ראשי המפלגה מהאמונה ברצונה הטוב כלפי הפועלים הנלחמים בדרך חוקית לזכויותיהם, ואז הוחלט בועידת מינסק לחסל את המפלגה ועל החברים הלוחמים הוטל להצטרף לתנועות המהפכניות שבמחתרת. מניה התקשרה עם קבוצת 10 חברים מהסוציאל-רבולוציונרים לחסל את המיניסטר פלבה, וכשנסעה ללמוד במכון סטאטיסטי בברלין עלה בידה להשיג מאת יהודי עשיר מיוצאי רוסיה סכום-כסף גדול לצרכי הפעולות וההכנות להמתת פלבה, לנקמה בעד קישינוב, אלא שבעקב בגידתו של הסוכן-הפרובוקאטור אזף נתגלתה התכנית למשטרה ומשתתפי התכנית נהרגו בפעולה, ואחת החברות הודיעה לה על כשלון התכנית.

 בהיותה בברלין קיבלה מאחיה<persName> נחום</persName> הזמנה טלגרפית לבוא לארץ-ישראל, אחרי שהוא בא ארצה לשם חקירת התנאים ליסוד תעשיה, ומאז הפסיקה את מלחמתה לשחרור העם הרוסי והקדישה את פעילותה ומרצה למען תקומת עמה בארצו.

 משהגיעה ארצה בינואר 1904 ערכה סיור ברכיבה בכל הארץ במשך ששה שבועות יחד עם אחיה, <persName>סופיה</persName> <persName>זבניגורודסקאיה</persName> (שהביאה עמה את יתומי פרעות קישינוב למוסד החינוכי "קרית ספר" מיסודו של <persName>ישראל</persName> <persName>בלקינד</persName> ) ומנדל חנקין בתור מורה-דרך. אח"כ נענתה להצעת <persName>יהושע חנקין </persName> והקדישה שנה לחקירת התנאים והמצב בהתישבות, ישבה שבועים בכל אחת מ-24 נקודות הישוב החקלאי ואספה חומר סטטיסטי, ומתוך חקירותיה באה לידי מסקנה שאפשר להבריא את המשק החקלאי על-ידי רציונליזציה. לשם שכלול תכניותיה נסעה לפאריס ובעזרת בן-אחיה, אגרונום במי ניסטריון-המושבות הצרפתי, ניתנה לה גישה לחומר הסטטיסטי והכלכלי על פיתוח המשק במושבות צרפת ועיינה וחקרה בו, ובאותו זמן גרה בחדר אחד עם <persName>אלכסנדרה (סוניה) בלקינד</persName> , שלמדה אז רפואה בפאריס.

 בעת שהותה בפאריס התגבר נחשול הפרעות ביהודי רוסיה והיא פנתה אל הבארון <persName>בנימין רוטשילד</persName> בבקשת עזרה כספית לרכישת נשק בשביל ההגנה העצמית היהודית. בתחילה היסס הבארון, בחששו שההתגוננות הפעילה בהריגת פורעים תגביר את שנאת הגויים לחמת-נקם, אך בסוף נענה להסברותיה ונתן לה 50.000 פרנק. היא באה בקשרים עם חבריה ברוסיה: <persName>חייקה קגן</persName> (שאחיה<persName> מאיורצ'יק</persName> השתלם בפאריס בהרכבת פצצות בשביל ההגנה העצמית), <persName>גולדברג</persName> במינסק, <persName>סוחובולסקי ובת-ציון</persName> מירסקי באודיסה (שעלתה אח"כ ארצה) לשם משלוח הנשק, שרכשה בליז' שבבלגיה ומתחפשת כנוצריה העבירתו בעצמה ב-4

 נסיעות לרוסיה בהברחת הגבול (לשדליץ הביאה את הנשק יומים לפני פרוץ הפרעות).

 משגמרה פעולה זאת חזרה ארצה ותיכנה תכניות בדבר התישבות של אנשים נועזים ולמודימלחמה על אדמת הבארון רוטשילד בגולן. נסעה ב-1907 לאמריקה לשם תעמולה ורכישת אמצעים למטרה זו. נפגשה עם הד"ר <persName>י. ל. מגנס, הנריטה סולד</persName> ועסקנים יהודים אחרים, העשירה את ידיעותיהם והגבירה את התענינותם במפעל היהודי, וכסף השיגה לעזרת ההגנה העצמית של היהודים ברוסיה, אבל למפעל ההתישבות בגולן לא.

 במסעה ההוא ביקרה את המושבות השיתופיות של ה"דוחובורים" הרוסים בקנדה וחקרה את חייהם המשקיים והחברתיים ובאה לידי הכרה, שבצורה כזו אפשר יהיה לבסס על הקרקע את הפועלים העברים בארץ. בדרכה חזרה ביקרה בפאריס אצל<persName> מכס נורדאו</persName> , שהיה אז מראשי ההסתדרות הציונית, והציעה לו, שהקה"ק תמסור באריסות קרקע למשק קולקטיבי בתנאים שהיו מקובלים אז בארץ: שני שלישי היבול לבעל הקרקע, כלומר לקה"ק, כדמי אריסות, אך הוא לא התיחס להצעתה ברצינות. כשחזרה ארצה ביקשה קרקע למטרה זו מאת חברת יק"א, ובהשתדלות <persName>יהושע</persName> <persName>חנקין </persName> אצל גיסו<persName> אליהו קראוזה,</persName> שהיה אז מנהל חות סג'רה מטעם יק"א, הסכים זה להקצות שטח קרקע לקולקטיב לעבודת הפלחה. היא באה בדברים עם אנשי קבוצת "בר-גיורא" שבתוך "השומר", ובראשם <persName>ישראל שוחט,</persName> ובעזרתם ארגנה מתוך צבור הפועלים קבוצה בת 18 חבר, וביניהם שש חברות (היא,<persName> קיילה גלעדי, צפורה</persName> <persName>זייד, אסתר בקר, שרה קריגסר, שפרה בצר</persName> ), שעיבדה את הקרקע בשנת תרס"ח, סיימה את השנה ברווח, שהוקדש לרכישת נשק בשביל "השומר".

 היתה פעילה ביסוד ובהנהגת "השומר" ונישאה <persName>לישראל שוחט</persName> מראשי "השומר" (שלמד משפטים באוניברסיטת איסטמבול, כיום עורך-דין - ר' עמ' 399).

 בראשית מלחמת-העולם הראשונה, כשהשלטון הצבאי הטורקי זמם לשבור את גרעין הכח היהודי בארץ, הגלה אותה ואת בעלה עם <persName>יהושע חנקין</persName> לברוסה שבמערב אנאטוליה. עמדה בכבוד ובאומץ נוכח הנגישות והחקירה של העריצים הטורקים. בסוף 1918 אחרי המלחמה חזרה ארצה והיא נכנסה לעבודה בקבוצת <persName>תל-עדשים</persName> של חברי "השומר". השתתפה ביסודו ובהנהגתו של <persName>גדוד העבודה</persName> על שם <persName>יוסף טרומפלדור</persName> וביתר פעולות המפלגה, התנועה והסתדרות העובדים, השתתפה במשלחת הראשונה של הסתדרות העובדים לאמריקה ב-1921 ביחד עם <persName>יוסף ברץ וברל כצנלסון.</persName> עברה עם יתר חברי "השומר" למשק כפר גלעדי שבגליל העליון.

 במאורעות יפו, במאי 1921, היתה בין ראשי הפעילים בהגנה על הישוב ביפו ובתל-אביב. התחפשה כאחות רחמניה והסתובבה בין השכונות המעורבות


 ובנמל. הצילה הרבה משפחות יהודיות מידי הפורעים והעבירה אותן לתל-אביב. הביאה גם ידיעות חשובות מהמתהוה אצל הפורעים.

 עזרה בקשריה המרובים עם ארגוני הנשים באמריקה והשיגה הלואות לסדור שכון גדוד העבודה בפלוגותיו העירוניות שנוצרו בירושלים, חיפה ות"א.

 ב-1924 נאסרה בירושלים ע"י השלטונות הבריטיים בגלל חשד בלתי מבוסס בהשתתפות בהתנקשות בד"ר יעקב דה-האן.

 במאורעות 1929 היתה פעילה בארגון בטחון הישוב בחיפה, בעמק הירדן והגליל התחתון, העבירה נשק ותחמושת למרות החיפושים המדוקדקים בדרכים ובחרוף נפש המציאה אותם לנקודות הישוב.

 אחרי המאורעות יצרה את הליגה להתקרבות יהודית ערבית בא"י ביחד עם ח. מרגלית-קלווריסקי, ד"ר יעקב טהון, העו"ד ישראל שוחט, ד"ר ו. סנטור, ד"ר י. ל. מגנס ופ. שניאורסון.

 ב-1930 נבחרה למרכז "הפועל" ביחד עם בעלה ישראל שוחט, יוסף חריט ואליעזר קרול מותיקי "השומר". ובסוף אותה שנה נסעה בשליחות המרכז לארצות הברית לשם סדור מגבית לצרכי "הפועל".

 עניינה את השופט לואיס ברנדיס וקבוצתו בפעולות למען הליגה להתקרבות יהודית ערבית.

 בסוף 1932 קבלה עליה את תפקיד גזברות המשק של כפר-גלעדי ותל-חי ועמדה בתפקיד זה כמה שנים ועלה בידה לבסס את הצד הכספי של המשק.

 במאורעות 1936-1939 התמסרה לעניני שמירת הבטחון במקום ובסביבה.

 ב-1939, אחרי ועידת "השולחן העגול" יזמה תכנית פעולה לשם ארגון עלית מעפילים המונית ונסעה לאמריקה ולאנגליה לשם יצירת קרן של מיליון לירות למטרה זו. התכנית לא בוצעה לרגל המלחמה העולמית השניה שפרצה אז.

 ב-1941 יצרה ביחד עם ז. אברמוביץ, י. יצחקי, ש. קפלנסקי, צבי נדב ול. טרנופולר את הליגה לקשרי ידידות עם רוסיה ("ליגה v") והתמסרה לפעולה זו ועזרה בממון הליגה ובמשלוח אמבולנסים וצרכי רפואה לרוסיה.

 ממשיכה בפעולות המשק כחברת כפר-גלעדי. צאצאיה: <persName>גדעון, ענת </persName> (כפר-גלעדי).

</p></div>
         <div type="bibliogrphy">
            <listBibl>
<bibl>Volume: #2 ,Page: 846 ,URL: http://www.tidhar.tourolib.org/tidhar/view/2/846</bibl><bibl>Volume: #2 ,Page: 847 ,URL: http://www.tidhar.tourolib.org/tidhar/view/2/847</bibl>
<bibl>Volume: #2 ,Page: 848 ,URL: http://www.tidhar.tourolib.org/tidhar/view/2/848</bibl>
<bibl>Volume: #2 ,Page: 849 ,URL: http://www.tidhar.tourolib.org/tidhar/view/2/849</bibl>
            </listBibl>
         </div>
      </body>
  </text>
</TEI>
