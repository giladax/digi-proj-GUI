<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 45 ,URL: http://www.tidhar.tourolib.org/tidhar/view/1/45</bibl><bibl>Volume: #1 ,Page: 46 ,URL: http://www.tidhar.tourolib.org/tidhar/view/1/46</bibl>
<bibl>Volume: #1 ,Page: 47 ,URL: http://www.tidhar.tourolib.org/tidhar/view/1/47</bibl>
<bibl>Volume: #1 ,Page: 48 ,URL: http://www.tidhar.tourolib.org/tidhar/view/1/48</bibl>
<bibl>Volume: #1 ,Page: 49 ,URL: http://www.tidhar.tourolib.org/tidhar/view/1/49</bibl>
<bibl>Volume: #1 ,Page: 50 ,URL: http://www.tidhar.tourolib.org/tidhar/view/1/50</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מרדכי (בן אש"ז צורף) סלומון</persName>

</head>
         <div><p> נולד בקיידאן, ליטא, בשנת תקס"ו (1806), לאביו <persName>ר' אברהם שלמה זלמן צורף</persName> ולאמו<persName> חסיה</persName> . בן שש עלה ארצה עם הוריו בשנת תקע"ב והתישבו בירושלים. למד תורה מפי גדולי הרבנים תלמידי הגר"א, מהעולים הראשונים של הישוב האשכנזי. נשא לאשה את חנה בת ר' <persName>טוביה הצדיק</persName> , מטולטשין, מראשי העדה האשכנזית, גם הוא מראשוני העולים תלמידי הגר"א.

 בבית אביו, שהתפרנס מיגיע כפיו, חזקה בו השאיפה לשחרר את יהודי ירושלים מהתלות בנדבות יהודי הגולה ולבסס את קיום היהודים בארץ על עבודת כפים, וביחוד על הוצאת לחם מן הארץ ממש. בתחילה עסק במסחר

 (ראשון לאימפורטרים-סיטונאים) ונסע פעמיים מצרימה להביא סחורות הנחוצות לתושבי הארץ ומכר אותם ברווחים קטנים לסוחרים המקומיים לבל יצטרך לעסוק בקמעונות מה שהיה גורם לו ביטול-תורה. בשובו ממסעו השני נסתכן בדרך (בסערת הים - כפי המשוער) ואז החליט לחדול מן המסחר ולעשות נסיון ממשי בחקלאות. בשותפות עם יהודי ספרדי חכר בשנת תקצ"ט (1839), אדמה בכפר אל-מנסורה בקרבת מקום המושבה עקרון שלאחר שנים רבות, רכש בהמותעבודה והחל לנהל משק חקלאי, יהודי בודד בכפר ערבי רחוק, מהלך שבע שעות מירושלים, ובו בזמן עוד לא היה שום ישוב יהודי בכל השפלה והנגב.

 בעת היותו בכפר בעונת הקציר ביקר בירושלים סיר <persName>משה מונטיפיורי</persName> ורעיתו<persName> יהודית</persName> והביע את רצונו לעזור ליהודי ארץ-ישראל להתבסס בחקלאות. הדברים הגיעו לאזניו בפי שליח מאת אביו מירושלים. אז נתן את דעתו לחקור את התנאים בדבר הגשמת הרעיון וגם מקום מתאים להתישבות מצא בכפר גזזה, גם הוא באותה סביבה, וביום ד' תמוז תקצ"ט ערך ושלח תזכיר אל מונטיפיורי ובו הצעה מבוססת ומפורטת בדבר יסוד מושבה עברית חקלאית, בצרוף תקציב ותכנית, שלפיה יעבדו יהודי ירושלים את האדמה במשמרות מתחלפות, כדי שחברי כל משמרת יספיקו לעסוק גם בתורה וגם בעבודה, ואף לאלמנות ולתשושי כח מצא אפשרות לשתפם בעבודה בהתאם ליכלתם. התכנית כללה אף גידול דגים בבריכה ותעשית גבינה ושאר צרכי אוכל בשביל יהודי ירושלים, שלא ינוצלו על-ידי מפקיעי שערים. בתזכיר ביקש ממונטיפיורי את השתדלותו אצל נדיבי ישראל במערב-אירופה, שיתנו את הכסף, ואצל מחמד עלי מושל מצרים ובנו-חורגו איברהים פחה, נציבו בארץ, שיתנו את הרשיון ואת הזכיונות הדרושים ויחזקו את הבטחון הצבורי בסביבה ההיא, כדי שהיהודים יוכלו לעבוד את האדמה חפשים מאימת השודדים שפשטו בארץ (תזכיר זה מובא במלואו בספר "מסע יהודית" באנגלית שתורגם אח"כ לעברית בידי י. ח. טביוב, ווארשא, תרנ"ט).

 לאחר שנה חזר השלטון הטורקי בארץ ומיד אסר על נתיני חוץ לרכוש קרקעות, וכך נתבטלה התכנית בראשיתה. אז נתן את דעתו על יסוד תעשיה בארץ לפרנסת היהודים. בשנת תר"ה נסע לאנגליה ללמוד לשם כך את מלאכת האריגה ובהשתדלות מונטיפיורי נתקבל לבית-החרושת של אחד מקרוביו ללמוד את העבודה. בלימודיו שם לב בעיקר לסוגי האריגים הנחוצים בארץישראל. גם בענין זה פנה אל מונטיפיורי ואל בית <persName>רוט</persName> <persName>שילד</persName> בפאריס ולנדיבי ישראל בגרמניה והשתדל להפעילם למען יסוד תעשית אריגה בארץ (לפי תכניתו היה צריך ליסד את בית-החרושת ביפו, בגלל קשיי התחבורה בזמן ההוא, שלא איפשרו הובלת מכונות לירושלים). תכנית זאת הוגשמה לאחר תשע שנים ע"י מונטיפיורי בירושלים, אך נכשלה מסבות שונות.

 פעמים אחדות נסע לאירופה בשליחות העדה הירושלמית ומוסדותיה, וביחוד למען השגת רשיון מהממשלה


 המרכזית של השולטן לבנין בית כנסת גדול על אדמת חצר ה"חורבה". בנסיעותיו אלה קיבל את שם-המשפחה <persName>סלומון</persName> (על שם אביו<persName> זלמן</persName> ). בתר"ט יצא בענין זה למסעשליחות שארך ארבע שנים, מהן שנה תמימה באיסטמבול להשתדלות בעד הרשיון הנ"ל (באותו זמן נפטר אביו בירושלים). הרשיון לא הושג אז, אך מהכספים שאסף נבנה בשנת תרי"ד בעזרת הגבאי ר' אריה בן ירחמיאל חתנו של ר' שלמה זלמן שפירא בחצר ה"חורבה" בית המדרש "שערי ציון" ועוד כמה בנימים לת"ת וישיבה, הכנסת אורחים, בתי טבילה, חנויות ועוד כמה בנינים

 היה מראשי היוזמים ליסוד ישיבת "עץ חיים" ועיבד בשבילה ספר תקנות מתוך השקפה רחבת מעוף, שתהיה מרכז עולמי לתורת ישראל, ובעד פעולתו לטובת הישיבה לא רצה לקבל שום שכר, רק התנה ששנים מצאצאיו יתקבלו בין עשרת התלמידים הראשונים - אם יהיו ראויים לכך.

 בשנות תרי"ח - תרכ"ב נדד בארצות גרמניה ואנגליה לאסוף כספים לבנין בית-הכנסת הגדול של ה"חורבה" ולטובת ישיבת "עץ חיים", ובאותה נסיעה השתדל להשיג חסות אוסטרית ליהודי ירושלים ומוסדותיהם, כדי להגן עליהם מפני נגישות השליטים והתקיפים המקומיים.

 בתרכ"ד זכה להשתתף בחנוכת בית-הכנסת הגדול.

 לשם קיום מצות גאולת הארץ קנה כרם ואדמה נטועה תאנים בכפר בית-חנינא, ובתוך העיר קנה לו מגרש ובו בור-מים. כשהיה צורך במגרשו להרחבת "בתי מחסה" החכיר אותו לתשעים שנה תמורת דירה ליורשיו ב"בתי מחסה".

 נפטר בירושלים במגפה ביום ט' חשון תרכ"ו.

</p></div>
         <div type="bibliogrphy">
            <listBibl>
<bibl>Volume: #1 ,Page: 45 ,URL: http://www.tidhar.tourolib.org/tidhar/view/1/45</bibl><bibl>Volume: #1 ,Page: 46 ,URL: http://www.tidhar.tourolib.org/tidhar/view/1/46</bibl>
<bibl>Volume: #1 ,Page: 47 ,URL: http://www.tidhar.tourolib.org/tidhar/view/1/47</bibl>
<bibl>Volume: #1 ,Page: 48 ,URL: http://www.tidhar.tourolib.org/tidhar/view/1/48</bibl>
<bibl>Volume: #1 ,Page: 49 ,URL: http://www.tidhar.tourolib.org/tidhar/view/1/49</bibl>
<bibl>Volume: #1 ,Page: 50 ,URL: http://www.tidhar.tourolib.org/tidhar/view/1/50</bibl>
            </listBibl>
         </div>
      </body>
  </text>
</TEI>
