<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2600 ,URL: http://www.tidhar.tourolib.org/tidhar/view/6/2600</bibl><bibl>Volume: #6 ,Page: 2601 ,URL: http://www.tidhar.tourolib.org/tidhar/view/6/2601</bibl>
<bibl>Volume: #6 ,Page: 2602 ,URL: http://www.tidhar.tourolib.org/tidhar/view/6/2602</bibl>
<bibl>Volume: #6 ,Page: 2603 ,URL: http://www.tidhar.tourolib.org/tidhar/view/6/2603</bibl>
<bibl>Volume: #6 ,Page: 2604 ,URL: http://www.tidhar.tourolib.org/tidhar/view/6/2604</bibl>
<bibl>Volume: #6 ,Page: 2605 ,URL: http://www.tidhar.tourolib.org/tidhar/view/6/2605</bibl>
<bibl>Volume: #6 ,Page: 2606 ,URL: http://www.tidhar.tourolib.org/tidhar/view/6/2606</bibl>
<bibl>Volume: #6 ,Page: 2607 ,URL: http://www.tidhar.tourolib.org/tidhar/view/6/2607</bibl>
<bibl>Volume: #6 ,Page: 2608 ,URL: http://www.tidhar.tourolib.org/tidhar/view/6/2608</bibl>
<bibl>Volume: #6 ,Page: 2609 ,URL: http://www.tidhar.tourolib.org/tidhar/view/6/2609</bibl>
<bibl>Volume: #6 ,Page: 2610 ,URL: http://www.tidhar.tourolib.org/tidhar/view/6/2610</bibl>
<bibl>Volume: #6 ,Page: 2611 ,URL: http://www.tidhar.tourolib.org/tidhar/view/6/2611</bibl>
<bibl>Volume: #6 ,Page: 2612 ,URL: http://www.tidhar.tourolib.org/tidhar/view/6/2612</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מרדכי (מכס) הקר</persName>

</head>
         <div><p> נולד בד' בשבט תרל"ט (28.1.1879) בקראקוב שבגליציה המערבית (אח''כ פולין).

 לאביו <persName>אברהם</persName> (אדולף)<persName> הקר</persName> (סוחר) ולאמו <persName>גולדה</persName> בת<persName> יצחק גינציג</persName> . בגלל קשיים כלכליים עברה המשפחה ב-1881 לוינה, שם התחיל ללמוד בבית-ספר עממי בגרמנית, והמשיך בהאמבורג משעברה המשפחה שמה ב-1888, מקודם בבית-ספר עממי ואח"כ בגימנסיה הומאניסטית. נתיתם מאביו בעודו נער ומגיל 13 ואילך היה עליו גם ללמוד וגם לתת שיעורים לצרכי קיומו. הרגיש זרות כלפי החינוך הגרמני הקלאסי שניתן בגימנסיה, באשר הרגיש בעקב האנטישמיות שבאויר מסביבו, כי הלאומיות המטופחת כאן אינה הלאומיות שלו, ואילו חינוך ליהדות לא ניתן לו, חוץ מהקפדה על קיום מצוות באורח מיכאני. השתדל לקבל ידיעות על היהדות מתוך כתבים של מורי-דת, שנועדו להפיג ככל האפשר את התביישותו של היהודי הגרמני ביהדותו... ואת ראשית ידיעותיו בעברית, מתוך רצון להבין את התנ"ך במקורו, רכש בדרך מיוחדת במינה: בהצטרפו לקורס-הכנה בעברית שערכה הגימנסיה, באמצעות חכמי תיאולוגיה פרוטסטנטים, בשביל התלמידים המתעתדים להיות סטודנטים לתיאולוגיה. אך לבעיות ההווה של העם היהודי חיפש פתרונים בעתונות היהודית בגרמנית ולא מצא, עד שבקיץ 1897 נזדמן לידו אחד מהגליונות הראשונים של השבועון החדש "די-ולט", שיסד <persName>הרצל</persName> להפצת רעיונו הציוני, וכך נודע לו על תנועה ציונית ועל

 הגדרת היהודים כלאום בעל שאיפות לתקומה מדינית בארצו, ומאז ראה בבהירות את מטרת חייו ובחר לו את המקצוע הטכני להמשכת לימודיו, כדי להקדיש את ידיעותיו לבנין הארץ היעודה.

 באותה שנה בהאמבורג ובשתי השנים שלאחריה בהאנובר, בלומדו שם בפוליטכניקום, לא מצא לו נפש חיה להחליף עמה דעות בהגיגיו ה"מוזרים". בשתי השנים שלאחריהן למד בפוליטכניקום בברלין-שארלוטנבורג. שם כבר מצא חברים ציונים והצטרף לאגודתם שנקראה "אגודת הסטודנטים היהודים", שממנה צמח אח''כ ה"ק. י. פ.'', התקרב גם ליהודי מזרח-אירופה והשתדל לחדור להוי התרבותי של יהדות שרשית זו, שלמרות היות מוצאו ממנה נותק מעליה משחר ילדותו.

 משהוסמך בראשית שנת 1903 למהנדס-בנין עבד במקצוע זה ובהידרוטכניקה בברלין, קניגסברג, האלה, קאטוביץ וגלייביץ ושירת שנה אחת שרות חובה בצבא האוסטרי. בנדודיו במקומות ההם פעל בהם למען התנועה הציונית שהחלה פושטת גם בגרמניה, ובהיותו נושא את עיניו לעבודה מעשית בארץ-ישראל התקרב להשקפות הציונים ממזרח-אירופה ובניגוד לציונים המערביים, שהחזיקו בקו הציונות המדינית צידד הוא בציונות המעשית. באותן שנים היה חבר בועד האזורי לשלזיה העילית (1912-1907), יו''ר הועד המקומי בגלייביץ (1912-1909), ונשלח כציר לקונגרס הציוני התשיעי ב-1909.

 ב-1905 נשא לאשה את<persName> חנה (פרידה</persName> ) בת <persName>בנימין</persName> <persName>מוזס,</persName> שהיתה גם היא פעילה באגודת-נוער ציונית בברסלאו ובת למשפחה יהודית שרשית שמוצאה מליטא.

 שאיפותיו להגשמה אישית בארץ-ישראל מצאו כיוון ברור כשהתכנית ליסוד "הטכניקום היהודי" התקרבה להגשמתה ונראו לו סיכויים לעסוק בו בבנין ואח"כ בהוראה. תוך הצפיה לכך למד עברית והתמסר לחקר הבעיות הטכניות של המזרח הקרוב (הטכניקום נועד אז לשמש את הממלכה הטורקית כולה). הכין שתי עבודות מחקר: א) תזכיר לועד המנהל של הטכניקום העתיד לקום על המשימות הטכניות של טורקיה המחודשת לאחר המהפכה; ב) מחקר על מסילות הברזל של טורקיה האסיאטית (פורסם ב-1914 ב"ארכיון לעניני הרכבת" של משרד-הרכבות הפרוסי, ופרוץ מלחמת העולם מנע את הוצאתו בצורת ספר מיוחד.

 משהוחל בפועל בבנית הטכניקום בחיפה נתמנה להורות בו בניה וסלילת דרכים ולנהל את עבודות הבניה, ובסתיו 1913 הגיע לחיפה עם אשתו וילדיו והתחיל להשתתף בניהול עבודות בנית הטכניקום. והנה פרצה "מלחמת השפות", שאיימה להחריב את המפעל בטרם יקום, והוא התיצב לצד הציונים ואנשי הישוב, על אף היותו "גרמני", בעד שפת ההוראה העברית במוסד ונגד הגרמנית כפי שרצתה חברת "עזרה" ("הילפספראיין" הברלינית), שהיתה "בעלת המאה" ובעלת דעה כבדת משקל בועד המנהל. ומשנתגלו סיכויים לפשרה שתאפשר לציונים להשתתף במפעל,


 פרצה מלחמת העולם א' והשביתה את הכל, והוא הוכרח להפסיק את התערותו הנפשית בחיי הארץ, שהעניקה לו אושר, לחזור לאירופה עם משפחתו ולשרת כקצין-מילואים בצבא האוסטרי בכל שנות המלחמה.

 אחרי המלחמה עבד זמן-מה במכון לבדיקת חמרים בליכטנפלדה שבגרמניה וניהל את עניני "איגוד המהנדסים היהודיים למען בנין ארץ-ישראל". בינתים חידש את מאמציו למצוא לו שדה-פעולה בבנין הארץ, שלח תזכירים לאכסקוטיבה הציונית שבלונדון ובהם מחקרים והצעות בכמה בעיות טכניות חשובות לבנין הארץ, ובסתו 1919 חזר ארצה עם משפחתו כממונה מטעם האכסקוטיבה לנהל את המחלקה הטכנית שליד "ועד הצירים" בירושלים ונתן מידיעותיו לביוב חלק של ירושלים העברית ולתיכנון והדרכה טכנית והידרו-טכנית

 בישובים החקלאים הקיימים ושקמו אז. ומשנסגרה המחלקה באביב 1921, בגלל דוחק כספי של ההנהלה הציונית, נשאר כמהנדס אזרחי פרטי בירושלים, ותוך כך נמשך יותר ויותר לעבודת השלמת בניני הטכניון בחיפה והכשרתו ליעודו. פרסם חוברת על תפקידי הטכניון בבנין הארץ, והואיל והמוסדות המרכזיים של התנועה הציונית התרשלו בביצוע החלטת ועידת לונדון מ-1920 להשלמת הטכניון וציודו אחרי שעבר לרשות ההנהלה הציונית, יצא בקיץ 1922 בשליחות הועד המקומי החיפני לאירופה עם משפחתו (שנוספה לה בתו <persName>לאה</persName> שנולדה בירושלים) לגייס את העזרה הדרושה להשלמת המפעל. לפי תכניתו היה עליו לשהות באירופה כתשעה חדשים לכל היותר, אלא שכלפי האיטיות בהיענות לקריאותיו ובפעולות והתערערות המצב הפיננסי באי

 רופה המרכזית היה תוקף לחישוביו והוכרח להשאר באירופה כשנתים. פרסם ב-1923 עוד חוברת בענין הטכניון והרצה עליו באותה שנה בקונגרס הציוני ה-13, ותוך מאבקו הקשה מת עליו בנו.

 בתעמולתו הצליח אפילו בחוגים מתבוללים ועלה בידו לרכוש ציוד יקר-ערך לטכניון, למעבדות ולבתיהמלאכה שלו, וכשחזר ארצה בקיץ 1924 התמסר לעבודות ההכנה לפתיחת הטכניון. ואף כי גם לדעת "מועצת ההנהלה" הלונדונית היה המתאים ביותר בין עשרים המועמדים לכהונת מנהל המוסד, מינתה המועצה למנהל את המהנדס <persName>בלוק</persName> מאנגליה, כדי להבטיח את ביצוע שאיפת יהודי אנגליה ששלטו במועצה, שהמוסד יעמוד על רמה צנועה של בית-ספר למלאכה, ואילו <persName>הקר</persName> נתמנה לסגן המנהל ולמנהל מחלקת הבניה, ורק כעבור שנה יהיה מנהל המוסד כולו. כנגד זה דרש "הועד המנהל הארצישראלי", שהמוסד יתחיל מיד בהוראה ברמת בית-ספר גבוה, ,ובסוף נתקבלה פשרת הפרופ' <persName>וייצמן</persName> , ברוח הצעתו המקורית של <persName>הקר</persName> , שהטכניון יהיה מוסד-הוראה תיכוני לטכניקה ולהכשרה אינטנסיבית לפועלים מקצועיים - ובמגמה זו החלה ההוראה בטכניון סמוך לסוף שנת 1924.

 השנה הראשונה עברה על המוסד תוך קשיי התחלה וגישושי דרך, חוסר מורים יודעי עברית, חוסר טרמינולוגיה מקצועית, צמצום חמור בכספים בגלל התרשלותה של המועצה הלונדונית וחיכוכים עיקרוניים מתמידים בין המנהל <persName>בלוק</persName> ובין סגנו<persName> הקר</persName> , שהמציאות הטילה עליו את עול הניהול בפועל בלי הסמכות והאמצעים הדרושים, ביחד עם העבודה הקשה למדי שבהוראת שני מקצועות במוסד. בשנה השניה והשלישית כבר היה הוא מנהל המוסד, ואחרי שהתפרקה "מועצת ההנהלה" הלונדונית, שוחרת הצמצום והרמה הנמוכה, ואף האכסקוטיבה הציונית לא גילתה נכונות לקבל עליה אחריות ממשית לקיום המוסד, שמחסוריו וגרעונותיו גדלו והלכו, גברה יד הועד המנהל הארצישראלי, שחידש את תביעתו להעלאת המוסד מיד לרמה אקדמאית.<persName> הקר</persName> התנגד לכך, באשר לדעתו זקוק המוסד להתפתחות הדרגתית ולגידול ניכר באמצעים כספיים וטכניים וכו' בטרם יוכל להכשיר מהנדסים לפי הרמה המקובלת בעולם, שלעת עתה אין מחסור בהם בארץ מחניכי בתי-אולפנא נודעים באירופה. האכסקוטיבה ואחריה הועד הפועל הציוני - אישרה את עמדתו, אך לא תמכה בו בגלוי ובסוף הקריבה אותו ליריביו, שתקפו אותו אישית והאשימוהו ב"התנגדות עיקשת" להעלאת הטכניון לרמת יעודו הגבוה, לשמש עלה דפנה נוסף בזר התפארת הלאומית, שהיה אז נחוץ יותר לתעמולה ולעידוד עצמי של הישוב הדל מאשר לצרכים המעשיים של בנין הארץ, - וניהול המוסד נמסר לידי ראשי התנועה למען בית-ספר גבוה מיד. אז ויתר גם על המשרה שהוצעה לו כמורה במוסד ונפרד מהמפעל שהקדיש לו את מיטב שנות עבודתו. רק סיפוק כלשהוא ניתן לו בהחלטת הועידה הארצית של אגודת האינג'נרים והארכיטקטים (אוקטובר 1927), שהצדיקה


 את עמדתו ביחס לתפקיד הטכניון בזמן ההוא.

 תקופת יציאתו לעבודה פרטית היתה אז תקופת המשבר שבא בעקבות ה"פרוספריטי" של העליה הרביעית, והפעילות שנצטמצמה לא הספיקה לתעסוקת מהנדסים. מקודם עסק בכמה תכניות של עבודות צבוריות בחיפה ובסביבתה (עוד ב-1921 הכין חות-דעת על ביוב העיר לפי הזמנת המושל הבריטי). אח"כ שימש יועץ לבעיות הידרוטכניות ל"חברת פיתוח מפרץ חיפה", ולפי התכניות וחוות הדעת שהכין אז לחברה (שהתפרקה אח"כ) ובתקופה מאוחרת יותר לקק"ל בוצע ניזוק אזורי התעשיה והמגורים בשטחי הבצות שבמפרץ. בקשר לחקירותיו והצעותיו בבעית אספקת המים לחיפה העלה את הרעיון בדבר הפקת מים מבארות שיחפרו ברצועת החולות שבאזור חוף הים. באותו זמן לא הוגשמו תכניותיו ונשאר לו מהן רק הכינוי "חלוץ הספקת מי החולות", אבל בתקופה מאוחרת יותר נתגלה שיטתו כיעילה מאד בשביל ישובינו בדרום ובנגב. גם הצעותיו מהזמן ההוא לסלול שני כבישים, שיחברו את הדר הכרמל עם הכרמל המרכזי ועם "אחוזה", הוגשמו לאחר זמן, כשהוכשרו התנאים המעשיים לכך.

 באותו זמן יסד ביחד עם אחיו<persName> וילהלם</persName> (מהנדס-בנאי בארץ מאז שנת 1913) "חברת פיתוח ארץ-ישראל", עיבדו תכניות לפיתוח ולהשקעות הון בענפי הטכניקה ותעשיה, והוא נסע ב-1928 וב-1929 לאירופה לגייס בעלי הון מעונינים להגשמת תכניותיו, - אך בזמן ההוא עדיין לא היתה התענינות מספקת מצד בעלי ההון באירופה להשקעות במפעלים כאלה בארצנו, כל עוד נדמה להם שיוכלו להמשיך לאורך ימים בפעילותם ובעסקיהם באירופה התרבותית (בגרמניה ובסביבתה), ורק כעבור שנים הגיע תור הגשמת התכניות - בידי אחרים.

 אחת מתכניותיו מטעם "חברת הפיתוח" שלו, לביוב כמה משכונותיה העבריות של ירושלים, עוררה ענין בעיריה, שנגשה להתקין ביוב כללי בעיר וזו מינתה אותו למנהל מחלקת הביוב העירונית. בטיפולו המתמיד בכל שטיחי קרקעה של העיר ובמגעו עם כל סוגי תושביה נתעשרו ידיעותיו הטופוגרפיות, ההיסטוריות, הארכיאולוגיות והאתנוגרפיות על ירושלים. הצטרף ל"חברה העברית לחקירת ארץ-ישראל ועתיקותיה" ונבחר לועד המנהל שלה. פרסם בבטאונה מאמרים בשאלות ארכיאולוגיות והפיץ ידיעות בעם על נושאים אלה בהרצאות ובהדרכת טיולים. התקין את המפה הראשונה על אזורי הישוב והרכוש היהודי בירושלים ושלבי גידולו, וכחבר "ועדת ירושלים" מטעם הסוכנות, בעת שועדת-פיל הציעה תכנית לחלוקת הארץ וירושלים בין היהודים והערבים ב-1937, ערך את התכנית הרשמית היהודית לח לוקת העיר כן עסק בשאלות הכותל המערבי, חלקנו בעיר העתיקה ושאלת צבורית אחרות ובאותן השנים עד פרוץ מלחמת העולם התקין וניהל את הביוב בירושלים, שתרם הרבה לתברואת העיר.

 משהופסקה עבודתו בביוב העיר לרגל המלחמה

 יזם והשתדל למען הוצאת קובץ מקיף על ירושלים העברית בעבר ובהווה, ומשמצא יותר הסכמה מאשר עזרה והשתתפות ממשית, פרש מהחיים העירוניים ובראשית 1941 יצא להשתקע עם רעיתו במקום מושב בתו, בקבוצת השרון (רמת דוד) שבעמק, והמשיך בפעולות טכניות בשרות הקבוצה וסביבתה ובפעולות צבוריות ותרבותיות בקבוצה.

 ב-1944 נבחר לקוראטוריון של הטכניון וכתב את "תולדות הטכניון בראשיתו", והנהלת המוסד פרסמה אותן בחוברת מיוחדת. גם תכניתו בדבר "ספר ירושלים" התקרבה להשגמתה כשמוסד ביאליק קיבל עליו את הוצאת הספר, והוא כתב בשביל כרכו הראשון שני מאמרים : על "המצב הגיאוגרפי והטופוגרפי של ירושלים" ועל "הספקת המים של העיר בימי קדם", שיופיע בקרוב ע"י מוסד ביאליק.

 מאז 1919 פרסם מאמרים בעתונות העברית והגרמנית על נושאים טכניים וחינוך טכני בא"י, עניני ירושלים, ארכיאולוגים וכו'.

 בנותיו: <persName>רות</persName> אשת<persName> דוד חורן</persName> (קבוצת השרון),<persName> לאה</persName> אשת<persName> יעקב אלון</persName> (קבוץ דליה).

</p>
<p>

 תוספות: 

 (ראה בכרך זה, בעמוד 2610)

 בעמוד 2610 - בשורה 6 במקום: 13 צ''ל 15.

 בעמוד 2612 - שורה 15 - לבטל המלים: <persName>חלוץ</persName> <persName>הספקת מי החולות.</persName>

</p>
<p>

 תוספות: 

 נפטר בירושלים, ב' תמוז תשכ"ד (12.6.64)

 (ראה כרך ששי, עמוד 2610)

</p></div>
         <div type="bibliogrphy">
            <listBibl>
<bibl>Volume: #6 ,Page: 2600 ,URL: http://www.tidhar.tourolib.org/tidhar/view/6/2600</bibl><bibl>Volume: #6 ,Page: 2601 ,URL: http://www.tidhar.tourolib.org/tidhar/view/6/2601</bibl>
<bibl>Volume: #6 ,Page: 2602 ,URL: http://www.tidhar.tourolib.org/tidhar/view/6/2602</bibl>
<bibl>Volume: #6 ,Page: 2603 ,URL: http://www.tidhar.tourolib.org/tidhar/view/6/2603</bibl>
<bibl>Volume: #6 ,Page: 2604 ,URL: http://www.tidhar.tourolib.org/tidhar/view/6/2604</bibl>
<bibl>Volume: #6 ,Page: 2605 ,URL: http://www.tidhar.tourolib.org/tidhar/view/6/2605</bibl>
<bibl>Volume: #6 ,Page: 2606 ,URL: http://www.tidhar.tourolib.org/tidhar/view/6/2606</bibl>
<bibl>Volume: #6 ,Page: 2607 ,URL: http://www.tidhar.tourolib.org/tidhar/view/6/2607</bibl>
<bibl>Volume: #6 ,Page: 2608 ,URL: http://www.tidhar.tourolib.org/tidhar/view/6/2608</bibl>
<bibl>Volume: #6 ,Page: 2609 ,URL: http://www.tidhar.tourolib.org/tidhar/view/6/2609</bibl>
<bibl>Volume: #6 ,Page: 2610 ,URL: http://www.tidhar.tourolib.org/tidhar/view/6/2610</bibl>
<bibl>Volume: #6 ,Page: 2611 ,URL: http://www.tidhar.tourolib.org/tidhar/view/6/2611</bibl>
<bibl>Volume: #6 ,Page: 2612 ,URL: http://www.tidhar.tourolib.org/tidhar/view/6/2612</bibl>
            <bibl>Volume: #6 ,Page: 2716 ,URL: http://www.tidhar.tourolib.org/tidhar/view/6/2716</bibl><bibl>Volume: #14 ,Page: 4577 ,URL: http://www.tidhar.tourolib.org/tidhar/view/14/4577</bibl></listBibl>
         </div>
      </body>
  </text>
</TEI>
