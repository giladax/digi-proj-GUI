<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1328 ,URL: http://www.tidhar.tourolib.org/tidhar/view/3/1328</bibl><bibl>Volume: #3 ,Page: 1329 ,URL: http://www.tidhar.tourolib.org/tidhar/view/3/1329</bibl>
<bibl>Volume: #3 ,Page: 1330 ,URL: http://www.tidhar.tourolib.org/tidhar/view/3/1330</bibl>
<bibl>Volume: #3 ,Page: 1331 ,URL: http://www.tidhar.tourolib.org/tidhar/view/3/1331</bibl>
<bibl>Volume: #3 ,Page: 1332 ,URL: http://www.tidhar.tourolib.org/tidhar/view/3/1332</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מרדכי גולינקין</persName>

</head>
         <div><p> נולד במושבה החקלאית היהודית איזלוצ'יסטאיה. פלך חרסון, אוקראינה, י"ד אדר תרל"ה (21.3.1875), בשלשה חדשים אחרי מות אביו<persName> מרדכי</persName> (בעל משק באותה מושבה) לאמו <persName>אלקה</persName> בת <persName>חיים טופז</persName> (צובע בגדים בייקאטרינוסלאב), שהיתה אשתו השניה של אביו. אמו

 נושלה בידי יורשי בעלה מאחוזתו, חזרה לבית אביה, ושם החל בנה ללמוד ב"חדר", אח"כ עברה עמו לחרסון כדי לתת חינוך יהודי ותורני יותר טוב מהמקובל בעיר אביה וחיתה חיי אלמנות ודחקות והתמסרה לגדל את בנה לתורה. תוך למדו שם בתלמוד-תורה, שהיה מכין את חניכיו להמשכת לימודיהם בישיבות ליטא ופולין. נבחר בשנתו העשירית ל"משורר" (נער מקהלה) להחזן המפורסם <persName>פנחס מינקובסקי.</persName> שם קיבל את ראשית חינוכו המוסיקאלי ובן 12 חיבר קומפוזיציה לארבעה קולות בשביל "השכיבנו" ומינקובסקי קיבל אותה לשירה בבית-הכנסת, ואח"כ חיבר עוד קומפוזיציות אחרות בחזנות.

 ניסה ללמוד בבית-ספר למוסיקה באודיסה, אך רמתו לא היתה גבוהה למדי. נסע לוארשה ולמד בקונסרבטוריון הממלכתי בשנות 1891--96. הצטיין בלימודיו והשתכר למחיתו משיעורים פרטיים במוסיקה, וב-2 ביוני 1896 קיבל את תעודת הגמר של המחלקה לקומפוזיציה. החל לעבוד כלחשן ומנצח המקהלה בהצגות אופרה בתיאטרון שברוסטוב על הדון, אח"כ עבד בעונה קצרה בריאזאן ושם אינה לו המקרה לנצח על התזמורת, והצלחתו פרסמה אותו ככוכב-ניצוח והוזמן לאופרה שבעיר פרם כמנהל מקהלה ומנצח-משנה.

 בתקופת עבודתו בפרם נשא לאשה את הזמרתהשחקנית <persName>חנה ניוניה</persName> (בשמה האמנותי <persName>מארקובה)</persName> בת הסוחר <persName>יהושע לב מרוסטוב-דון</persName> ואשתו<persName> אולגה </persName> בת הסוחר וחבר העיריה היהודי <persName>זולוטאריב</persName> מטאגאנרוג, שבאותו זמן היתה היא הנפש היהודית היחידה, חוץ ממנו, בלהקת התיאטרון בפרם.

 ניצח בקאזאן, סאראטוב, סאמארה, אסטראחאן. ניז'ני נובגורוד, חארקוב, קיוב, אודיסה, טיפליס, אירקוצק, ובעונות קצרות בכמה ערים אחרות ברוסיה; שנים אחדות באופרה הגדולה של "בית העם" בפטרבורג וב-1918 נתמנה למנצח ראשי באופרה מאריאנסקי בפטרבורג-פטרוגראד-לנינגראד, וגם אשתו המשיכה בקאריירה האמנותית. 

 למרות ההגבלות שהוטלו על היהודים ברוסיה נתקבל כחבר שוה בכבוד ובזכויות בחיים האמנותיים


 של רוסיה, אך הוא נמשך לתנועה הציונית והגה ופרסם את הרעיון בדבר יצירת אופרה בארץ-ישראל, כדי להפעיל את הגניוס היהודי בכח המוסיקה העולמית ולהכשירו ליצירת מוסיקה עברית מקורית. בתקופת המהפכה ברוסיה אף ערך קונצרט בהשתתפות <persName>שאליא</persName> <persName>פין </persName> לטובת יסוד האופרה בארץ-ישראל, והאהדה והעזרה שרכש מצד גדולי האמנות הרוסית פתחה בפני רעיונו את הלבבות של גדולי הצבור היהודי.

 כדי להיות קרוב לאפשרות לעלות ארצה עזב את משרתו הגדולה בלנינגראד ועבר לאודיסה ופעל שם בתקופת התוהו-ובוהו של חילופי המשטרים ובשנים הראשונות של התבססות המשטר הסובייטי. שם פרסם חוברת על רעיון האופרה הארצישראלית ובה השתתפו <persName>ביאליק, טשרניחובסקי, קלויזנר, אביגדור המאירי </persName> ועוד. המשיך בפעולה ציונית במחתרת והודות להוקרה שרחשו לו אף אנשי המשטרה החדש הצליח להחזיק מעמד ולהנצל מרדיפות ובסוף עלה בידו לקבל רשיון לצאת עם אשתו מרוסיה, ואחרי טלטולי-דרך מרוביהרפתקאות (בהם חלתה אשתו את מחלתה האחרונה ונפטרה בתל-אביב, ח' חשון תרפ"ד) הגיע ארצה ביום 6.6.1923 ונגש מיד לארגן את האופרה העברית ובחודש יולי פתח את פעולתה בהצגת "טראוויאטה". האופרה התקיימה אז קרוב לארבע שנים והציגה 18 מהאופרות החשובות ביותר, ואנשי-שם מישראל ומאומות העולם שביקרו בארץ התרשמו ממנה מאד וראו בה עדות חשובה לתחיה התרבותית של עם ישראל בארצו, וכמה אמנים יהודים שעבדו במחיצתו ברוסיה נעזרו על ידו בקבלת הזמנה וסרטיפיקט לעלות ארצה ולפעול באופרה העברית, אולם מחוסר בנין מתאים ותמיכה צבורית ראויה נאבקה האופרה קשה על קיומה. נוצר ועד למען בנין האופרה ובעזרתה הוציא גולינקין את החוברת "היכל האמנות" להפצת הרעיון. אח"כ עשה קרוב לשנתים בארצות-הברית בפעולה מוסיקלית ובעיקר בתעמולה למען בית האופרה בארץ, וגם בארצות מערב-אירופה המשיך בתעמולתו, אך התוצאות לא הספיקו להגשמת המפעל. בשנות השלשים ארגן מחדש את להקת האופרה והציג את "ברון הצוענים", "דמון" ו"הספר מסביליה" ותוך עבודתו בממדים צנועים המשיך את פעולתו ותעמולתו למען הגשמת הרעיון בקנה-מדה ראוי למפעל לאומי מרכזי, פרסם חוברות ומאמרים בעברית (ולפנים ברוסית) למען האופרה: הוזמן על ידי מוקיריו מאז לשוב למשרה גדולה ברוסיה והשיב בתודה ובדחיה, שהוא כבר קשר את גורלו עם ארץ-ישראל.

 אחרי כשלון "האופרה העממית" שעסקה בעיקר בהצגות אופרטות נתארגנה מחדש להקה אופראית ב-1948 והוא הועמד בראש ניהולה האמנותי והוא ממשיך בהתלהבות נעורים לעבוד למען הרעיון שטיפח משנות שחרותו, מאז עמדו על פסגת הצלחתו האמנותית ברוסיה הגדולה.

 נשא לאשה את הזמרת <persName>מרים</persName> בת <persName>דב ראפ-יאנובסקה</persName> .

 בעזרת ועד מיוחד שנוצר לשם כך הוציא את ספר זכרונותיו, ובו חומר עשיר על פעולותיו ורשמיו בחיים האמנותיים, ברוסיה ועל לבטיו ומאמציו למען האופרה העברית בארץ.

 בנותיו (מאשתו הראשונה):<persName> אולגה, שרה</persName> אשת הזמר <persName>מינדלין.</persName>

</p>
<p>

 תוספות: 

 נפטר בתל-אביב, ד' כסלו תשכ"ד (20.11.63)

 והובא לקבורה בראשון לציון

 (ראה כרך ג', עמוד 1331)

</p></div>
         <div type="bibliogrphy">
            <listBibl>
<bibl>Volume: #3 ,Page: 1328 ,URL: http://www.tidhar.tourolib.org/tidhar/view/3/1328</bibl><bibl>Volume: #3 ,Page: 1329 ,URL: http://www.tidhar.tourolib.org/tidhar/view/3/1329</bibl>
<bibl>Volume: #3 ,Page: 1330 ,URL: http://www.tidhar.tourolib.org/tidhar/view/3/1330</bibl>
<bibl>Volume: #3 ,Page: 1331 ,URL: http://www.tidhar.tourolib.org/tidhar/view/3/1331</bibl>
<bibl>Volume: #3 ,Page: 1332 ,URL: http://www.tidhar.tourolib.org/tidhar/view/3/1332</bibl>
            <bibl>Volume: #14 ,Page: 4577 ,URL: http://www.tidhar.tourolib.org/tidhar/view/14/4577</bibl></listBibl>
         </div>
      </body>
  </text>
</TEI>
