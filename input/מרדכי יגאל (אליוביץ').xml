<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
<bibl>Volume: #5 ,Page: 2081 ,URL: http://www.tidhar.tourolib.org/tidhar/view/5/2081</bibl>
<bibl>Volume: #5 ,Page: 2082 ,URL: http://www.tidhar.tourolib.org/tidhar/view/5/2082</bibl>
<bibl>Volume: #5 ,Page: 2083 ,URL: http://www.tidhar.tourolib.org/tidhar/view/5/2083</bibl>
<bibl>Volume: #5 ,Page: 2084 ,URL: http://www.tidhar.tourolib.org/tidhar/view/5/2084</bibl>
<bibl>Volume: #5 ,Page: 2085 ,URL: http://www.tidhar.tourolib.org/tidhar/view/5/2085</bibl>
<bibl>Volume: #5 ,Page: 2086 ,URL: http://www.tidhar.tourolib.org/tidhar/view/5/2086</bibl>
<bibl>Volume: #5 ,Page: 2087 ,URL: http://www.tidhar.tourolib.org/tidhar/view/5/2087</bibl>
<bibl>Volume: #5 ,Page: 2088 ,URL: http://www.tidhar.tourolib.org/tidhar/view/5/2088</bibl>
<bibl>Volume: #5 ,Page: 2089 ,URL: http://www.tidhar.tourolib.org/tidhar/view/5/2089</bibl>
<bibl>Volume: #5 ,Page: 2090 ,URL: http://www.tidhar.tourolib.org/tidhar/view/5/2090</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מרדכי יגאל (אליוביץ')</persName>

</head>
         <div><p> נולד בזכרון יעקב, כ"ח כסלו תרנ"א (1890) לאביו <persName>אליהו אליעזרי </persName> (אליוביץ') ("הסבא של כפר גלעדי", ראה כרך א', עמוד 204) ולאמו <persName>שרה לבית שרייבר</persName> . חי בשנותיו הראשונות בזכרון יעקב, שם היה אביו מטובי האכרים, מהחלוצים הראשונים של המושבה. אח"כ נדד עם הוריו והמשפחה למקומות עבודתו של אביו, מקודם כאחראי לעבודות הנטיעה בעין זיתים מטעם "אגודת האלף" (משם היה הולך מרדכי ללמודבצפת ב"חדר" ואח"כ בבית ספר של אליאנס); ואח"כ, כשאביו ניהל מטעם פקידות הבארון את העבודה בתחנת נסיונות ליד ראש פנה, למד מרדכי בביה"ס במושבה זו; ובסוף, כשאביו קיבל, בעת פיטורי עובדים כללי מטעם הפקידות, בתור פיצוי נחלה במטולה, המשיך וגמר מרדכי את לימודיו בביה"ס שם, והמורים <persName>שמחה</persName>

<persName>וילקומיץ ויצחק אפשטיין</persName> חינכו אותו ואת חבריו לשרת את תחית העם בעבודת האדמה.

 התחיל לעבוד במשק הוריו וניסה להנהיג שיטות עיבוד חדישות, אך בגלל תקלות טבע לא ראה ברכה בעמלו. אחרי שנתים עשה שותפות עם חמשה חברים, החליפו קרקעות מפוצלות לחלקה גדולה וישרה אחת, ברוכה במים, במקום שנודע לאחר זמן בשם תל חי. הפקידות של חברת יק"א, בעלת הקרקע, הסכימה לחילופים, אבל סירבה להקים להם בנין-משק במקום המרוחק מהמושבה, ולכן חפרו להם שתי מערות, לבהמות וממגורה. לתבואות שתגדלנה, והתמסרו לעבודה. משתפסו הדרוזים את בהמותיהם (על חשבון חלק מהפיצויים שהמושבה היתה חייבת להם בעד החזקה על הקרקע, בהתאם להסכם-השלום הנודע בתולדות המושבה), ואח"כ היו להם הפרעות בשימוש במי המעין להשקאה מצד כפר ערבי שכן, נכשל נסיונם המשקי הקואופרטיבי והבחורים חזרו איש למשק הוריו ולעבודה בשיטה הישנה, בעזרת "חרתים" ערבים.

 באותו זמן הגיעו למושבה בחורים מבני העליה. השניה ויגאל הצטרף אליהם ויחד קיבלו לידיהם את.


 שמירת הגורן, שהיתה עד עתה "חזקה בידי הבקים המתואליים שבסביבה, כקבלנים לבטחון הצבורי, שהשלטון העותומני הרקוב בימים ההם לא היה מסוגל לקיימו. השמירה הצליחה ועברה ללא גניבות, ומשירדו הפועלים השומרים אחרי עונת הגורן לגליל התחתון. הוגים רעיון להקים ישוב של עובדים השומרים בעצמם על נחלתם בנשק ביד, ירד יגאל אחריהם והצטרף לחבורה.

 רעיון השמירה העברית הכיל אז בתוכו גרעין של מהפכה לאומית, שבעצם החלה עוד על-ידי חלוציה הראשונים של פתח-תקוה. לפי המצב החוקי נחשב לבעל האדמה מי שרשום בתור שכזה בספרי האחוזה של הממשלה. מבחינה מעשית נחשב לבעל הקרקע מי שמעבד אותה. אך בתנאי המשטר הרופף אז בארצנו לא זכה לכבוד "איש האדמה" אלא מי שמסוגל גם להגן על נחלתו ועל יבולה ועל נפש האדם והבהמה שברשותו. בעלות היהודים על אדמותיהם היתה מעורערת מצד שני גורמים: השוסים אנשי ההפקר (בידואים החושבים את עצמם חפשים להעלות עדרים על שדות הזולת, וגם פלחים גונבי בהמות וקוצרים בשדות הזולת בגלוי או בסתר, מסיגי גבול וחורשים וזורעים בשדות הזולת לשם רכישת "חזקה"); והתקיפים הפיאודליים (בקים ושייכים וכדומיהם), שפרשו את כנפי חסותם, תמורת תשלום "מס", על חקלאים בלתי מסוגלים להתגוננות עצמית. והמוגנים נחשבו כמשועבדים למגינים וחייבים לקבל את מרותם ואת הכרעתם במקרי סכסוכים.

 ראשוני המתישבים היהודים נחשבו בעיני הערבים כנטע מלאכותי וזר ומחוסר שרשים בארץ הזאת. השוסים ראו את רכושם כהפקר ובעלי-האחוזות התקיפים חשבו שה"זרים" האלה חייבים להשתעבד להם ולבקש את חסותם. כדי לשרש את הטעויות האלה מלבות הערבים היה צורך בבחורים יהודים בני-חיל, היודעים את לשון הערבים ונימוסיהם לקשירת יחסים עמהם כשוים עם שוים, והיודעים גם לרכב ולקלוע בנשק כמוהם ומסוגלים להפגש עמהם באומץ גם בטווח הרובה... ואת התפקיד הזה נטלו על עצמם הבחורים שהתמסרו לשרותי השמירה בישובי החקלאים העברים.

 יגאל כבר ידע מילדותו את הלשון הערבית וגם ברכיבה ובשימוש בנשק לא פיגר, וכעת, לפני צאתו לשמירה מקצועית בארץ, ביקר באהלי בידואים ובבתי בקים ללמוד את צורות המגע החברתי עמהם.

 בסג'רה כבר היתה אז שמירה עברית, וכשנאלץ גם כפר-תבור (מסחה), בעקב סכסוך עם השכנים ה"מוגרבים'', בעלי החזקה על השמירה והגניבה, לעבור לשמירה עברית, החל שם יגאל לשרת בתפקיד זה. נתנסה בעמידה מול הבלתי-נודע החבוי באפלת לילות השמירה והצופן בקרבו סכנות לשומר ולרכוש הנשמר, ועמד בנסיון בהצלחה. נתקבל לארגון "השומר", שהיה אז כעין מיסדר-אבירים חשאי והיה לשומר-רוכב שהערבים בסביבה למדו לכבדו. השתתף בכיבוש אדמת ה"זבח" שהפקידות קנתה בשביל המושבה ובידואי ה"זבח" שעיבדוה קודם לכן ניסו בהפחדה למנוע את היהודים מהחזיק בה. הועבר לשמירה בחדרה.

 אחרי חדשים אחדים, כשיהושע חנקין רכש לקרן הקימת לישראל את אדמת פולה (היא מרחביה, הגרעין הקטן הראשון להתישבות יהודים- בלב עמק יזרעאל) נשלח יגאל עם חברים אחדים לכיבוש המקום בעבודה ולשמירה. השייך מחמוד מהכפר סולם (שונם), תקיף הסביבה, הביע את נכונותו (ורצונו) לקבל את החקלאים היהודים תחת חסותו, כפי שגם כפרים ערבים חסו בצלו, אך השומרים דחו את הצעתו בכל הכבוד והנימוס. גם עם הגנבים של הכפר ההוא נוצרו יחסים מתוחים, כשיגאל ביקש מהם שיחפשו להם דרך אחרת להעברת שללם. אף כי הציעו ליהודים חלק בשלל בשכר חיפוי ושתיקה. שכן אם הדברים יגיעו לידי משפט לא ישבעו אנשינו לשקר לטובת גנבים. אחד מראשי הגנבים אף הצהיר כלפי יגאל: "העמק צר בשביל שנינו והאחד יצטרך לפנות את המקום", ופירוש הדבר היה איום ברצח. ועל כל אלה נוספה האיבה בשל סוסה אצילה, שיגאל קנה מאת שייך בידואי, שנמלט מהנגב מפני הרעב עד העמק. הרעב הפך גם את הסוסה ליצור מדולדל ונוטה למות, ואחרי טיפול מסור בידי יגאל הבריאה וחזרה להיות סוסה לתפארת, שלדעת ערביי הסביבה לא יתכן שתהיה כזו בידי "כופר" ואף הציעו לו שימכרנה בסכום ראוי לערכה "למען השלום'', ואף איימו עליו שיגזלוה או יגנבוה ממנו. על זה השיב להם: "נוסף לסוסה יש לי גם רובה ומוכן אני לתתו במתנה למי שירכוש את הסוסה", ופירוש הדבר היה, שמי שינסה לנגוע בסוסה דמו בראשו,

 פעם רכב על סוסו הפשוט לתחנת הרכבת של עפולה, קשר את הסוס לעמוד ונכנס אל המשרד. בא ערבי והתיר את הסוס ונמלט ברכיבה עליו. לקח יגאל סוס, מעגלה שעברה שם במקרה, רדף אחרי הגנב בתכסיס מחושב לפי ידיעתו ביכולת הריצה של סוסו שלו, השיג את הגנב ליד נחל קישון, הפילו מעל הסוס והשאירו שם וחזר. היו לו עוד "מקרים" עם שוסים נועזים שפעל נגדם ללא רתיעה, ובגלל היחסים המתוחים יותר ויותר עם ערביי הסביבה ביקש ממרכז "השומר" שיעביר אותו למקום אחר, אך לא נענה. פעם ברכבו, תוך שמירת השדות, מעבר למסילת הברזל, התנפלה עליו חבורה של בני סולם, ובראשם בין אחיו של השייך האדיר. ניסו לגזול ממנו את סוסתו. מול קני הרובים העמיד פנים כנכנע וגוחן לרדת מעל האוכף, ותוך כך השיב אש באקדוחו. ראש הכנופיה נהרג ואחרים נפצעו והוא חזר שלם. הכפרים מסביב התכוננו לנקמת דם והקבוצה עמדה להתגונן ב-18 רובים וכמה אקדוחים שהיו ברשותה. והנה באה המשטרה מנצרת ואסרה 14 איש. יגאל הסתתר וכשיצא בלילה ממחבואו נאסר גט הוא. 11 חודש ישב בכלא בנצרת ובעכו וכששוחרר ויצא זכאי בהשתדלות יהושע חנקין, הוכרח, בהתאם לתנאי השלום עם הערבים, לעזוב את העמק והועבר לשמירה בחדרה.

 נשא לאשה ב-1913 את חיה בת אליהו ניסן מלמד. בחגיגת-חתונה של ארבעה זוגות מאנשי "השומר" תחת חופה מתוחה על ארבעה רובים ובהילולה שומרית.


 גם בחדרה ואח"כ בכרכור יצר יחסים עם תקיפי הסביבה. הצטיין בתחרויות לרכיבה עם בחורי ערבים וב"חגיגה" ברחובות. פעם "הריחו" גואלי הדם מהעמק את מציאותו כאן והתאמרו לבוא ולשלוח יד בו. היתה הצעה להעבירו למקום אחר, אך הוא התנגד, לבל יווצר תקדים שיהודי מוכרח לברוח, ובשמוע הרודפים שהוא יצא עם חבריו לקראתם, העדיפו -להפוך את חטמי סוסיהם חזרה ולהמנע מפגישה עמו. 

 בראש פלוגת רוכבים, ששימשה משמר כבוד לבארון רוטשילד בעת ביקורו בעמק ובגליל התחתון ב-1914, שוב נפגש בתחנת עפולה עם אויביו מכפר סולם, אך בשל משמר חבריו והמשטרה עברה הפגישה ללא אינצידנטים.

 בתגרה בין שודדים בידואים ובין רועים ערבים נסתבכו שנים מחברי יגאל, שנזדמנו במקרה לבין שני מחנות היריבים ואחד מהם נאסר על לא דבר, וכששוחרר בהשתדלות יגאל, ואנשי כפר ערבי הלשינו עליו ועל פקידי השלטון, הוכרח לעזוב את המקום. הועבר לגליל התחתון ושמר בשרונה שליד יבנאל, במסחה, בסג'רה ובבית-גן. במסחה היתה התנגדות לשמירתו מצד כפר ערבי סמוך בטענה שהוא "פסול" בשל אותו ענין עם כפר סולם. המושבה נטתה לוותר "מפני דרכי שלום", אך הוא התנגד בתוקף ליצירת תקדים כזה, וניצח. באותן השנים כבר השתוללה מלחמת העולם הראשונה ונוסף על השמירה מפני גנבים ושודדים רגילים היה צורך לעמוד גם בפני בורחים מהצבא, ששדדו וגנבו "מתוך רעבון, גם בפני הצקות ונגישות מצד השלטון. בקשיים אלה, וכן בסיכול נסיונות להסגת גבול אדמת ישראל, עמד יגאל במקומות הללו ואח"כ גם בשרותו כשומר בבן-שמן. כאן עלה בידו, בכח הופעה תקיפה, להציל מידי השוטרים היחפים את עגלות החטים למצות לפסח, שהובלו בלי רשיון מהגליל בשביל יהודי ירושלים.

 במעשה זה השניא את עצמו על התקיף של ערביי הסביבה, ובעקב הלשנתו נאסר גם הוא בעת שנתגלה קשר המחתרת של "נילי". ביחוד גבר החשד נגדו משום שהוא בן כפרו של יוסף לישנסקי. אחרי חקירה על-ידי הפחה הירושלמי הועבר עם יתר אסירי "השומר" ו"נילי" וסתם עסקני מושבות וחשודים אחרים לכלא הצבאי בדמשק. שם נחקר במכות, ואף המצביא ג'מאל פחה חקר אותו בעדינות עוינת. שום ידיעות מרשיעות לא הוציאו מפיו. בכל זאת נשפט למאסר ואחרי חודש שוחרר על מנת להשאר בדמשק תחת פיקוח המשטרה, ושם העמיד את עצמו לרשות "ועד ההגירה" והשתתף בפעולות לעזרת הפליטים והמגורשים מארץ-ישראל. 

 סמוך לנסיגת הטורקים מהחלק הצפוני של הארץ ומסוריה התחמק מדמשק, עבר את קו החזית מכפר סבא לפתח-תקוה. התנדב לגדוד העברי והשתתף במשלחת שמסרה לגדוד את דגל "השומר".

 בעת המהומות באזור גבול הצפון בחורף תרע"ט שימש מקשר ומספק מזון לתל-חי ואח"כ שרת במשטרה

 המיוחדת בצפון עד לחזרת הישוב למטולה ולכפר גלעדי. הצטרף בין הראשונים ל"גדוד העבודה" ע"ש יוסף טרומפלדור ועבד בו בכביש טבריה-צמח. אחרי שנים אחדות יצא לחיים פרטיים כבעל משק חלב בירושלים והשתתף ביסוד שכונת הפועלים בירושלים.

 ב-1935 חזר לשרות הבטחון כמרכז אגודת השומרים. ב-1943 קיבל את הטיפול בעניני הבטחון בגוש עציון והמשיך בשרות זה עד לתקופת המצור בחורף תש"ח, כשהשרות עבר בתוקף המאורעות לידי כוחות צבא ה"הגנה".

 אחרי יסוד מדינת ישראל נתקבל לשרות בתור פקיד במנהלת נמל חיפה והשתקע בקרית עמל.

 פרסם רשימות בעלון השומרים וזכרונות בקובץ השומר.

 צאצאיו: <persName>עובד, גלילה</persName> אשת <persName>משה אריאלי </persName> (חפצי-בה), <persName>שרה</persName> אשת <persName>ישעיה לוריא, גד</persName> (בית קשת).

</p></div>
         <div type="bibliogrphy">
            <listBibl>
<bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl><bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl>
<bibl>Volume: #5 ,Page: 2074 ,URL: http://www.tidhar.tourolib.org/tidhar/view/5/2074</bibl>
<bibl>Volume: #5 ,Page: 2075 ,URL: http://www.tidhar.tourolib.org/tidhar/view/5/2075</bibl>
<bibl>Volume: #5 ,Page: 2076 ,URL: http://www.tidhar.tourolib.org/tidhar/view/5/2076</bibl>
<bibl>Volume: #5 ,Page: 2077 ,URL: http://www.tidhar.tourolib.org/tidhar/view/5/2077</bibl>
<bibl>Volume: #5 ,Page: 2078 ,URL: http://www.tidhar.tourolib.org/tidhar/view/5/2078</bibl>
<bibl>Volume: #5 ,Page: 2079 ,URL: http://www.tidhar.tourolib.org/tidhar/view/5/2079</bibl>
<bibl>Volume: #5 ,Page: 2080 ,URL: http://www.tidhar.tourolib.org/tidhar/view/5/2080</bibl>
<bibl>Volume: #5 ,Page: 2081 ,URL: http://www.tidhar.tourolib.org/tidhar/view/5/2081</bibl>
<bibl>Volume: #5 ,Page: 2082 ,URL: http://www.tidhar.tourolib.org/tidhar/view/5/2082</bibl>
<bibl>Volume: #5 ,Page: 2083 ,URL: http://www.tidhar.tourolib.org/tidhar/view/5/2083</bibl>
<bibl>Volume: #5 ,Page: 2084 ,URL: http://www.tidhar.tourolib.org/tidhar/view/5/2084</bibl>
<bibl>Volume: #5 ,Page: 2085 ,URL: http://www.tidhar.tourolib.org/tidhar/view/5/2085</bibl>
<bibl>Volume: #5 ,Page: 2086 ,URL: http://www.tidhar.tourolib.org/tidhar/view/5/2086</bibl>
<bibl>Volume: #5 ,Page: 2087 ,URL: http://www.tidhar.tourolib.org/tidhar/view/5/2087</bibl>
<bibl>Volume: #5 ,Page: 2088 ,URL: http://www.tidhar.tourolib.org/tidhar/view/5/2088</bibl>
<bibl>Volume: #5 ,Page: 2089 ,URL: http://www.tidhar.tourolib.org/tidhar/view/5/2089</bibl>
<bibl>Volume: #5 ,Page: 2090 ,URL: http://www.tidhar.tourolib.org/tidhar/view/5/2090</bibl>
            </listBibl>
         </div>
      </body>
  </text>
</TEI>
