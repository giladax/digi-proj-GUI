<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 695 ,URL: http://www.tidhar.tourolib.org/tidhar/view/2/695</bibl><bibl>Volume: #2 ,Page: 696 ,URL: http://www.tidhar.tourolib.org/tidhar/view/2/696</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מרדכי מאירי (מעהר)</persName>

</head>
         <div><p> (בשמו המלא; <persName>מרדכי גימפל</persName> , וידוע גם בשם: <persName>מוטל מעהר</persName> ).

 נולד בפתח-תקוה, י"ד אדר תרנ"ג (1893), לאביו <persName>פנחס</persName> , מהמתישבים ה"ביאליסטוקאים", אחד מ"העשרים ושמונה" ("אכרי הבארון") ועסקן צבורי במושבה. למד בבית-הספר העממי והתמחה בחקלאות במשק המגוון של אביו.

 עבד כ-15 שנה בשרות הבטחון במשטרה הנוספת של המושבה בת שמונה אנשים, בפיקוח המשטרה הממשלתית. החל את שרותו באדר תרפ"א בדרגת קורפורל ואח"כ עלה לדרגת סרג'נט והיה האחראי למשטרה זו כלפי המועצה המקומית עד לשחרורו בחודש חשון תרצ''ה בתקופת שרותו הצליח לתפוס הרבה גנבים ופעמים אחדות זכה לדברי שבח והכרה מאת מפקח המשטרה למחוז יפו.

 ביחוד מילא תפקידי-הגנה חשובים בתקופת ההתקפה הגדולה על פתח-תקוה בשנת 1921. אז היו הוא <persName>וחיים צבי גרינשטיין </persName> (אחד מארבעת חללי ההגנה על המושבה) האחראים לשמירת הפרדסים. 

 הודות לקשריו עם ערבים מהסביבה נודע לו כשבועיים לפני ההתקפה, שבכפרים מתנהלות פעולות הסתה וארגון לקראת התנפלות על פתח-תקוה (בו בזמן שלפי חות-הדעת הרשמית של ועדת-החקירה הממשלתית פרצו המהומות באופן ספונטאני כביכול מתוך רוגז למראה הדגל האדום בתהלוכת פועלים יהודים בנוה-שלום ב-1 במאי, למעלה משבוע לאחר שעבודת ההכנה כבר החלה בכפרים). הוא הודיע על כך מיד לראשי המושבה, ולאחר ימים אחדים, כשהפרעות ביפו אישרו את שמועתו, נתמנתה ועדת-ההגנה ואורגנה ההגנה על המושבה. ביום 5 במאי, יום ההתקפה, היה הוא בפלוגת <persName>אברהם שפירא ואבשלום גיסין</persName> (שאר


 חבריה היו; <persName>משה נוביק, אלעזר גולומב, סדובסקי</persName> <persName>ויצחק צבי</persName> בן אברהם <persName>שפירא</persName> ), שעמדה בחזית על גבעת א-מלבס (כיום גבעת הגבורים) ועצרה באש רובים את הערבים המתקיפים, ואחרי נפילת אבשלום ופציעת אחרים תפסה עמדה במקום שהוא כיום פרדס <persName>אפרים גיסין</persName> .

 נשא לאשה את <persName>מלכה</persName> בת זאב<persName> ברנדה</persName> (עסקנית בחברת לינה ובהתאחדות נשים לשווי זכויות בפ"ת).

 ממחרת ההתקפה, כשהיה צורך לכרות קברים לארבעת חללי ההגנה, סירבו הקברנים לצאת לעבודה בלי משמר. אז יצאו עמהם <persName>מרדכי מאירי, גרשון ליכ</persName> <persName>טנשטיין וזבולון יפה</persName> מזוינים ברובים וליד בית-הקברות מצאו ערבי צעיר אורב להם ומוכן לירות במי שיבוא, אך האורב ההוא לא חזר עוד לעולם אל שבטו.

 בחקירה שנערכה אחרי המהומות נמסר לחוקרים, שהוא שמע מפי ערבי שבועים לפני המהומות על ההבנות הנעשות להתנפלות על המושבה. הוא הוזמן לפני שלשה קצינים אנגלים גבוהים, שלחצו עליו להודיע להם את שמו של המודיע, באמרם שידיעה זו נחוצה לטובת הענין. אך הוא סירב למסור להם את שם האיש, כי אפילו אם תרצה המשטרה לא תוכל להגן על האיש מפני מעשי-נקם מצד מארגני המהומות, ולכן אין הוא רוצה לגרום רעה לאיש שהתכון בהודעתו לטובת המושבה.

 אחרי המהומות שרת זמן-מה כשומר-רוכב בתוך גבולות המושבה יחד עם <persName>ישראל קוריס, ליבל פיל</persName> <persName>ברג, אלכסנדר סולץ וזבולון יפה,</persName> ואח"כ חזר לשרות במשטרה הנוספת.

 משנת 1937 עובד הוא כפקיד במחלקה הטכנית של עירית פתח-תקוה כעוזר למפקח העירוני. צאצאיו: אסתר אשת דוד כנרתי; <persName>אמנון ; שפרה</persName> אשת יאיר (וולטר) ברנשטיין; <persName>תמרה.</persName>

</p></div>
         <div type="bibliogrphy">
            <listBibl>
<bibl>Volume: #2 ,Page: 695 ,URL: http://www.tidhar.tourolib.org/tidhar/view/2/695</bibl><bibl>Volume: #2 ,Page: 696 ,URL: http://www.tidhar.tourolib.org/tidhar/view/2/696</bibl>
            </listBibl>
         </div>
      </body>
  </text>
</TEI>
