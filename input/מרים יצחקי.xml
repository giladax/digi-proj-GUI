<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3089 ,URL: http://www.tidhar.tourolib.org/tidhar/view/8/3089</bibl><bibl>Volume: #8 ,Page: 3090 ,URL: http://www.tidhar.tourolib.org/tidhar/view/8/3090</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מרים יצחקי</persName>

</head>
         <div><p> נולדה בשנת תרכ''ט (1869) בחארקוב שבאוקראינה.

 לאביה<persName> יצחק</persName> (סוחר, ממשכילי העיר).

 גמרה גימנסיה רוסית והשתלמה במוסיקה, ומשעלתה לארץ אחותה<persName> גיטל</persName> עם בעלה<persName> מרדכי לובמן</persName> (ראה כרך א' עמוד 432) ב-1884 והשתקעו בראשון לציון, החלו קשרים עם הארץ.

 ב-1891, היא שנת גירוש מוסקבה, כשיהודי רוסיה שוב הרגישו את אדמת המולדת החורגת מתנדנדת תחת רגליהם, חיסל אביה את עסקיו ועלה לארץ עם אשתו ובתו <persName>מרים</persName> ובנו והשתקעו גם הם בראשון לציון. ב-1893 יצאה לוינה, גמרה בשנתים את בית-הספר למילדות, חזרה לארץ ושימשה שנים אחדות מילדת במושבות ראשון לציון ועקרון.

 ב-1901 עברה לעבוד בירושלים כמילדת פרטית, בשנות 1915-1912 מטעם עירית ירושלים, ומ-1925 עד 1934 כמילדת ראשית בבית החולים ביקור חולים וברשיון לעבוד גם עבודה פרטית.

 הזמן הפנוי, שיש לבעלת מקצוע זה לרוב, הקדישה לעבודת סעד ולפעילות צבורית בשקידה ובהתנדבות.

 כמילדת מוסמכת הוזמנה גם לנשי נכבדי המושלמים והנוצרים ואנשי השלטון ובשנות מלחמת העולם הראשונה ניצלה קשרים אלה להשתדלות לטובת נרדפים על-ידי השלטונות וטיפלה הרבה באסירות הרות ויולדות. יסדה את ארגון המילדות בירושלים, ניסחה את התקנון שלו בשביל השלטונות ונבחרה פעמים לנשיאתו. בשנות המלחמה ההיא עזרה במטבחי בתי הספר ובחלוקת מזון לנצרכים, ואחרי המלחמה השתתפה בעבודות הסעד של ועד הצירים ואגודות הנשים, והיתה אוספת ומוסרת פרטים על מצבם של נצרכים (ילדים, משפחות), שביקשו עזרה מאותם המוסדות. הכינה תכנית והצעות מפורטות לענפים שונים בעבודה הסוציאלית, ולפיהן סודרה העבודה בעזרה לנשים הרות, ליולדות, לאמהות ולילדים, בסידור נשים בעבודה. בסידור ילדים אסופים במשפחות מאמצות, מעונות יום לילדי נשים עובדות, חדרי תפירת לילדות עניות, קופות גמילות חסדים ועוד ועוד, 


 ולכל אלה נתנה מכשרונה בניהול מרכזי ומעמלה גם ב"עבודה שחורה" שקדנית ומיגעת בטיפול בפרטים. השתתפה ביסוד "אגודת נשים ציוניות", בניהול ובעבודתה המעשית. עוד לפני המלחמה הראשונה השתתפה ביסוד אגודת "כנור ציון" ואח"כ ביסוד בית-הספר למוסיקה "שולמית" בירושלים, ואף בית-הספר למוסיקה שנוסד אחרי המלחמה בחסותו של המושל<persName> סטורס.</persName>

 ב-1934 עברה לנהל את בית החולים ליולדות של הד"ר<persName> אורבוך</persName> ברמת גן, ומשאספו כוחותיה מרוב עבודה חזרה אחרי שנים אחדות ירושלימה, ובתור חברה בארגון "בנות ציון" עוד עסקה בעזרה לעולי גרמניה ובסידורם ב"בית העולים", ובפעולות סעד אחרות עד כמה שהיה עוד בכוחה, - ואחרי שלא יכלה עוד לעבוד עברה לתל-אביב לחיי מנוחה בשנותיה האחרונות.

 נפטרה בתל-אביב, כ' ניסן תשט"ו (12.4.1955) ונקברה בראשון לציון.

</p></div>
         <div type="bibliogrphy">
            <listBibl>
<bibl>Volume: #8 ,Page: 3089 ,URL: http://www.tidhar.tourolib.org/tidhar/view/8/3089</bibl><bibl>Volume: #8 ,Page: 3090 ,URL: http://www.tidhar.tourolib.org/tidhar/view/8/3090</bibl>
            </listBibl>
         </div>
      </body>
  </text>
</TEI>
