<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2239 ,URL: http://www.tidhar.tourolib.org/tidhar/view/5/2239</bibl><bibl>Volume: #5 ,Page: 2240 ,URL: http://www.tidhar.tourolib.org/tidhar/view/5/2240</bibl>
<bibl>Volume: #5 ,Page: 2241 ,URL: http://www.tidhar.tourolib.org/tidhar/view/5/2241</bibl>
<bibl>Volume: #5 ,Page: 2242 ,URL: http://www.tidhar.tourolib.org/tidhar/view/5/2242</bibl>
<bibl>Volume: #5 ,Page: 2243 ,URL: http://www.tidhar.tourolib.org/tidhar/view/5/2243</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה בכ"ר ישעיה</persName>

</head>
         <div><p> בנם של ר' <persName>ישעיה בכר שמואל</persName> (ראה את הערך שלו בכרך זה)<persName> וריינה</persName> בת<persName> ירוחם</persName> .

 נולד ב<placeName>סופיה</placeName> בשנת תרל"ג (1873), בן שבע עלה ארצה ביחד עם הוריו וכאן קבל את חנוכו ב"חדר" ויותר מאוחר בבית הספר "אליאנס" מיסודו של חכי"ח

 בפריז. לאחר סיימו את חוק למודיו בביה"ס הזה הכניסו אביו ללמוד מלאכה בבית הספר למלאכה מיסודו של חכי"ח שהתנהל אז ע"י<persName> אלברט ענתבי,</persName> וזה מתוך ההנחה שגם יהודי אמיד וסוחר עליו ללמוד את מקצוע המלאכה. לאחר כמה שנים עזב את ביה"ס למלאכה והחל לעסוק במסחר, בתחילה במסחר המזון בסיטונות ויותר מאוחר במסחר בצרכי הלבשה וחיטות מודרנית. כאן האירה לו ההצלחה את פניה ובית המסחר שהיה לו בשותפות עם <persName>יצחק כהן </persName> היה נחשב באותה תקופה לבית המסחר המשוכלל והחשוב ביותר בירושלים.

 נשא לאשה את שארתו <persName>רוזה </persName> לבית ירוחם שהעלה אותה מסופיה (בולגריה). עסקנית צבורית ורודפת צדקה וחסד. היתה חברה פעילה באגודת "עזרת נשים", בית חולי הרוח בירושלים, חברה בהסתדרות נשים עבריות, "ויצו", וכן חברה למסדר בנות ברית בירושלים.

 בבחרותו היה מבנה גופו חסון ואיתן ונמנה היה בין גבורי דרי העיר העתיקה בירושלים. ביזמתו התארגנה קבוצה של צעירים חסוני-גו כמוהו שהעמידו להם למטרה לשמור על נשי ובנות ישראל מהתגרותם של הערבים שהיו מציקים להן בעברן על ידם בסמטאות העיר העתיקה ונלחם בערבים בחרוף נפש ביחד עם חבריו. רק לאחר שבריוני הערבים הוכו קשות על ידי ארגון זה ובהזדמנויות שונות, הם הפסיקו לגמרי התגרויותיהם והיתה הרווחה לבנות ישראל.

 ארגון צעירים אלה שהתנהל על ידו עסק במסירות רבה מאד גם במלחמתו נגד פעולותיו של המיסיון שהיה פעיל באותן השנים וביחוד כתוצאה מהמצוקה הכלכלית הקשה ששררה בשנות מלחמת העולם הראשונה, הציל עשרות נערים ונערות מנפול ברשתם. ארגן והרכיב ועדה של נכבדים שקבלו על עצמם להוציא אפילו בכוח את החולים הגוססים היהודים ששכבו בבית החולים של המיסיון הסקוטי בירושלים, הואיל ובית חולים זה נהג לסרב למסור את גופות החולים שנפטרו בתוכו ועמדו על כך שגופות אלה תקברנה בבית הקברות הפרוטסטנטי שבירושלים.

 בירושלים התגוררו כמה וכמה משפחות של זקנים ואלמנות שעלו לארץ כדי לבלות בה את שנות חייהן האחרונות ולהקבר בתוכה ונתמכות היו בעיקר מכספים שהגיעו להן מקרוביהן מחו''ל. עם פרוץ מלחמת העולם הראשונה נפסק הקשר בין משפחות אלה וקרוביהן בחו"ל ונשארו בעירום ובחוסר כל, ואלמלא עזרתו היעילה שעמד להם בצר להם והלוה להם מכספו כדי צרכם עד לכשירחיב - היו בכל רע.

 בגלל קשריו הטובים והמהודקים עם הפקידות העותומנית הגבוהה ששלטה בעיר ושנמנו עם הלקוחות הטובים של בית-מסחרו, הוא שמש כמליץ יושר לרבים מאחינו שהזדקקו לעזרתו וגם פעל רבות לשחרורם של רבנים וסוחרים ותיקים מלשרת בצבא התורקי.

 ארגן בעזרת ידידים אמידים קופות מיוחדות שמכספן תמכו בסתר במשפחות נצרכות, חולים מחוסרי אמצעים, וכן ב"הכנסת-כלות" יתומות ועניות.

 היה אחד מראשוני מיסדי המושבה הר-טוב וביחד עם ידידיו ממשפחות חזקיה ואריה הלהיבו ועודדו את אחיהם מעולי בולגריה לעליה והתישבות.

 היה חבר ותיק בלשכות הבונים החפשים ונמנה בין מיסדי לשכת "מוריה" ו"היכל המלך שלמה" בשנות 1914/1910.

 היה חבר ותיק גם למסדר בני-ברית.

 ביתו היה פתוח לרווחה לבני משפחתו הענפה, לידידיו ומכריו ולכל עוברי אורח; נענה היה ברצון ובנפש חפצה לכל דורשיו ועזר להם פעמים רבות לכשהזדקקו לכך גם בסכומי כסף ניכרים; צנוע היה בכל הליכותיו ואהוב על כל ידידיו ומכריו.


 המשברים המסחריים הגדולים שעברו על ארצנו בשנות 1922 ו-1929 גרמו לו הפסדים כספיים גדולים, נוסף על כך מות בנו הנרי ז"ל והוא עודנו צעיר לימים בגיל העשרים, גרמו לשבירת רוחו וחסול עסקיו בשנת 1931 והפיכתו להיות נחבא אל הכלים.

 נפטר בכ"ז כסלו תש"ב (17.11.41) בירושלים.

 צאצאיו:<persName> רג'ינה טובי, שמואל </persName> ז"ל (הערך שלו בכרך זה), <persName>ירוחם</persName> (המכונה בשם<persName> ג'רי בן-ורד</persName> , הערך שלו בכרך זה), <persName>לאה</persName> אשת <persName>שלמה בן-שמעון</persName> (הערך בספר זה), <persName>נצחיה </persName> אשת <persName>אפרים ברונשטיין, מרגלית</persName> אשת<persName> קורט פרדר</persName> , <persName>הנרי</persName> ז"ל.

</p></div>
         <div type="bibliogrphy">
            <listBibl>
<bibl>Volume: #5 ,Page: 2239 ,URL: http://www.tidhar.tourolib.org/tidhar/view/5/2239</bibl><bibl>Volume: #5 ,Page: 2240 ,URL: http://www.tidhar.tourolib.org/tidhar/view/5/2240</bibl>
<bibl>Volume: #5 ,Page: 2241 ,URL: http://www.tidhar.tourolib.org/tidhar/view/5/2241</bibl>
<bibl>Volume: #5 ,Page: 2242 ,URL: http://www.tidhar.tourolib.org/tidhar/view/5/2242</bibl>
<bibl>Volume: #5 ,Page: 2243 ,URL: http://www.tidhar.tourolib.org/tidhar/view/5/2243</bibl>
            </listBibl>
         </div>
      </body>
  </text>
</TEI>
