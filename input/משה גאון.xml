<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 496 ,URL: http://www.tidhar.tourolib.org/tidhar/view/1/496</bibl><bibl>Volume: #1 ,Page: 497 ,URL: http://www.tidhar.tourolib.org/tidhar/view/1/497</bibl>
<bibl>Volume: #1 ,Page: 498 ,URL: http://www.tidhar.tourolib.org/tidhar/view/1/498</bibl>
<bibl>Volume: #1 ,Page: 499 ,URL: http://www.tidhar.tourolib.org/tidhar/view/1/499</bibl>
<bibl>Volume: #1 ,Page: 500 ,URL: http://www.tidhar.tourolib.org/tidhar/view/1/500</bibl>
<bibl>Volume: #1 ,Page: 501 ,URL: http://www.tidhar.tourolib.org/tidhar/view/1/501</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה גאון</persName>

</head>
         <div><p> בן דוד. יליד טראביניק בבוסניה (מחוז נספח של ממלכת אוסטריה-אונגריה לפנים), ביום י' באלול תרמ"ט. חונך בת"ת, בביה"ס העממי. מכאן עבר לגמנסיה קטולית, שבהנהלת כמרים נוצרים. בין

 הזמנים למד בישיבה וקנה ידיעות תורניות.

 כבן י"ח נסע לוינה מתוך שאיפה להשתלם שם, אך גורמים שונים הניאוהו מכך, והעיקרי שבהם העדר יכלת חמרית. כשנה לאחר שנצטרף אל קבוצות המתלמדים ממדינות הבלקן, שמהן קמו האגודות האקדמיות "בר גיורא" ו"איספיראנסה", עלה לארץ ונרשם כתלמיד מן המנין בבית המדרש למורים של חברת "עזרה". בפרוץ מלחמת השפות הצטרף לשובתים; ובשלהי שנת תרע"ה השלים את חוק למודיו בביה"מד למורים העברי, שבהנהלת דוד ילין.

 נמנה על חברי מפלגת "הפועל הצעיר", וכאחד מאנשי השורה המשיך את קשריו עמה עד זמן האחוד. שנים מספר שמש כתב רשמי לכמה עתונים ספרדים בחו"ל, ביניהם "איל אב'יניר" ו"לה איפוקה" בשלוניקי, "השופר" בפיליפופולי ו"איל ז'ודיו" בקושטא. ימי מלחמת העולם תרע"ד-תרע"ז עברו עליו בא"י פרט לשנת שרות אחת בצבא התורכי; באזור באר שבע. כהן בהוראה בירושלים ובמוצא,


 והתנסה עם הישוב במאבקו. בשנת תרפ"א בקר ביוגוסלביה החדשה ובשובו העלה את הוריו עמו לירושלים. מראשית תרפ"ב נהל אח הת"ת, הגדול באזמיר, ועזר לארגן שעורי ערב לעברית בפרברי העיר הנ"ל. בין תרפ"ג לתרפ"ח מלא שרותים שונים במשרדי ההנהלה הציונית בירושלים, במחלקת העבודה, במזכירות הכללית ובלשכת העתונות. עם סגירתה של הלשכה הנ"ל בה שמש כמזכיר אחראי, בעקב חיסול פעולותיה לזמן מה, נסע לבואינוס איירס שבארגנטינה, בה עזר לעריכת "הבימה העברית" והורה בביה"ס לקהלת יהודי מרוקו. מקץ שנה שב לארץ בעצם ימי מאורעות תרפ"ט. הוזמן לכהן כמזכיר כללי לעדת הספרדים, תפקיד שהוא ממלא עד היום.

 נשא לאשה את שרה בת בנימין חכים.

 נטל חלק והקדיש הרבה מעתותיו בפעולות הסתדרות "חלוצי המזרח", ואח"כ "התאחדות עולמית של היהודים הספרדים", שהיה אחד מחברי הנהלתה המסורים בפרט כשהעסקן משה דניאל די פיג'וטו עמד בראשה. נתן ידו לכל מפעל חברתי מועיל, שראה בו ברכה לישוב, לארץ ולעם. השתתף בפרי עטו בעתונים ובמאספים עברים שונים החל מ"החרות" של חיים בן עטר בשנת תרע"ב ואילך. מתוך נטיתו המיוחדת לחקר עתוני א"י ושל ארצות המזרח, פרסם מאמרים ביבליוגרפיים מרובים על נושא זה, בקבצים לתולדות העתונות הארץ ישראלית, שיצאו בעריכת המנוח דוד יודלביץ וזלמן פבזנר.

 חבוריו הספרותיים המקוריים שראו אור: יהודי המזרח בא"י חוברת א' (תרפ"ח) וחוברת ב' (תרצ"ח), משכיות לבב, על מעם לועז, גלגולו וגורלו של ספר קורא הדורות בלשון ספרדית לאדינו.

 ערוכים לדפוס: יהודי המזרח בא"י, ח"ג וח"ד ; גולה וגאולה, על התנועה המשיחית ונושאיה; שארית ואחרית, סקירה ביבליוגרפית על העתונות היהודית בספרדית-לאדינו; עטרת גאות, פרקים לתולדות הספרות היהודית בשפה הספרדית לאדינו ; משוט בארץ, זכרונות ומסעות, לארכה ולרחבה של אדמת המולדת; לבדד, רשמי דרך, ספורי הוי, מחזות, מסות, מחקרים ולקוטי מאמרים; ירושלים ושכונותיה, לקורות התפתחותה של העיר הקדושה.

 צאצאיו: <persName>כלילה ; יגאל ; בנימין דוד ; יהורם.</persName>

</p></div>
         <div type="bibliogrphy">
            <listBibl>
<bibl>Volume: #1 ,Page: 496 ,URL: http://www.tidhar.tourolib.org/tidhar/view/1/496</bibl><bibl>Volume: #1 ,Page: 497 ,URL: http://www.tidhar.tourolib.org/tidhar/view/1/497</bibl>
<bibl>Volume: #1 ,Page: 498 ,URL: http://www.tidhar.tourolib.org/tidhar/view/1/498</bibl>
<bibl>Volume: #1 ,Page: 499 ,URL: http://www.tidhar.tourolib.org/tidhar/view/1/499</bibl>
<bibl>Volume: #1 ,Page: 500 ,URL: http://www.tidhar.tourolib.org/tidhar/view/1/500</bibl>
<bibl>Volume: #1 ,Page: 501 ,URL: http://www.tidhar.tourolib.org/tidhar/view/1/501</bibl>
            </listBibl>
         </div>
      </body>
  </text>
</TEI>
