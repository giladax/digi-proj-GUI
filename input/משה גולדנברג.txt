משה גולדנברג

Volume: #3 ,Page: 1478 ,URL: http://www.tidhar.tourolib.org/tidhar/view/3/1478


 תוספות: 

 לאביו אליעזר (ממיסדי המושבה חדרה, ראה כרך א', עמוד 509) ולאמו חיה שרה בת יהודה נישקובסקי. נולד בסובלק (פולין), י"ב תשרי תרמ"ז (1886). קיבל חינוך מסורתי.

 בשנת תרס"א עלה לארץ והמשיך לימוד בתלמוד תורה "שערי תורה" ביפו. כעבור שנתים חזר למושבה חדרה אל הוריו ועבד במשק שאחיו ראובן (ראה כרך ב', עמוד 750) הכין למשפחה עוד בשנת תרנ"א. נטע פרדסים והיה "החקלאי" במשפחה, שעבד במשק הפלחה והפרדסים.

 ב-1925 נשא לאשה את בת-ציון בת דוד רוזנצויג (מראשוני פתח-תקוה) אחות השופט הרצל רוזנצויג .

 חבר הסתדרות החקלאים וועד החקלאי במושבה. לקח חלק פעיל בשמירה ובהגנת המושבה בימים הקשים שעברו עליה.

 צאצאיו : ראובנה אשת אליהו כרמל - קרמר (פקיד בתחנת השידור בירושלים), אליעזר.

Volume: #4 ,Page: 1763 ,URL: http://www.tidhar.tourolib.org/tidhar/view/4/1763

 תוספות: 

 לאביו חיים יהושע (הידוע בשם: חיים בקר , ראה כרך א', עמוד 361) ולאמו אסתר איטה בת יעקב הכהן טרופ מגרודנה (שהיה החייט הראשון במקוה ישראל).


 נולד בירושלים, בשנת תרט"ז (1856).

 קיבל חינוך מסורתי בחדר ובישיבה בירושלים.

 להצעת זאב (וילהלם) גרוס (ראה כרך א', עמוד 325) שלח אותו אביו לוינה לקבל את הנציגות הארצישראלית של הפירמה הידועה "טירינג" לאריגים ולבגדים מוכנים, ויסד בענף זה בתי מסחר גדולים ביפו ובירושלים, שהתקימו עד לפני מלחמת העולם הראשונה, ובהם קיבלו את הכשרתם המקצועית כמה מותיקי המסחר בענף זה בארץ.

 היה הראשון שהחל לנהל משא ומתן עם בעלי הקרקעות לרכישת אדמות אחוזת בית (היא תל-אביב).

 היה מהראשונים שבנה בית בת"א.

 נשא לאשה את אסתר בת יצחק הלולא (הקבלן הראשון של "מאה שערים" בירושלים), אחרי שנפטרה ב-1910, נסע לפריז עם הילדים וסידר אותם אצל אחות אשתו, רחל זילברשטיין.

 מהחברים הראשונים בלשכת הבנאים החפשיים ואח"כ בבני-ברית.

 נפטר בפריז, י"ד אייר תרע"א (12.5.1911).

 צאצאיו: פסח, אליעזר, חנה אשת נחמן מאירוביץ , רוזה אשת אבא לייב חיטוביץ-שור  (כולם באמריקה),

רחל אשת פנחס קניגסברג, דבורה אשת מוריס ויסבלד (נספו ע"י הנאצים בפריז), שולמית אשת ג'ורג' קופ טוביצקי (פריז), אהובה אשת דב ליבוביץ (ראה את הערך שלו בכרך זה).

Volume: #4 ,Page: 1903 ,URL: http://www.tidhar.tourolib.org/tidhar/view/4/1903


 תוספות: 

 נפטר בחדרה, אור ליום ט"ז בכסלו תשכ"ז (29.11.66) (ראה כרך ד', עמוד 1763)

Volume: #16 ,Page: 5005 ,URL: http://www.tidhar.tourolib.org/tidhar/view/16/5005