<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 887 ,URL: http://www.tidhar.tourolib.org/tidhar/view/2/887</bibl><bibl>Volume: #2 ,Page: 888 ,URL: http://www.tidhar.tourolib.org/tidhar/view/2/888</bibl>
<bibl>Volume: #2 ,Page: 889 ,URL: http://www.tidhar.tourolib.org/tidhar/view/2/889</bibl>
<bibl>Volume: #2 ,Page: 890 ,URL: http://www.tidhar.tourolib.org/tidhar/view/2/890</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה עוזיאלי (עוזיאלוב)</persName>

</head>
         <div><p> נולד במסטיסלאבל (בפי היהודים אמצ'יסלאב), פלד מוהילב (רוסיה הלבנה), בחודש טבת תרמ"ט

 (27.12.1888), לאביו <persName>אברהם יצחק</persName> (למדן, סוחר, בן הרב <persName>ישראל יוסף הלוי</persName> , מחבר הספרים "בינה במקרא", "בינה במגלות" ו"איזהו מקומן") ולאמו<persName> חיה רבקה</persName> בת ר'<persName> אלי מיכאל ריבקין</persName> (למדן, משכיל וסוחר, חוכר אחוזות ובתי-חרושת). למד בחדרים והצטיין בכשרו

 נותיו ואביו נתן לו גם אפשרות ללמוד את השפה הרוסית והשכלה כללית. בן 15 החל ללמוד רוקחות כמתאמן בבית-מרקחת בערים קטנות בפלך חארקוב ואח"כ בעיר סטאברופול, בקרבת קאוקאז והתמסר לפעילות ציונית מנעוריו. בתרס"ה נבחן באוניברסיטת חארקוב והוסמך לסגן-רוקח ואח"כ נתקבל לעבודה בעיר באחמוט, באזור המכרות והתעשיה של אגן הדוניץ (שמה עברו הוריו לגור עוד קודם לכן), בביתהמרקחת של ה"זמסטבו" (הנהלת המחוז). כאן עסק בכל הפעולות הציוניות (הפצת שקלים, בולי הקה"ק, מניות הבנק הציוני וחברת הכשרת הישוב, אוסף כספים בקערות ערב יום-כיפור לטובת הועד האודיסאי של חובבי ציון, חתימה על עתונות ציונית בעברית וברוסית) וגם בתעמולה, בויכוחים, בכינוס אספוה ובהרצאותיו לטובת הרעיון. השתתף באספות חובבי ציון באודיסה ובועידות מחוזיות חשאיות של הציונים. בא בקשרים עם ראשי הציונות במרכזיה השונים של רוסיה ובשנת תרע"א נבחר לקונגרס הציוני העשירי בבאזל כציר מבאחמוט.

 בראשית תרע"ב הוזמן לעבוד כפקיד בבית המסחר לספירט של <persName>קריינוס</persName> במוסקבה. כאן היה חביבם ומקורבם של ראשי הציונים, היה מראשי אגודת האקדמאים הלאומיים "יבנה", מפעילי הקה"ק, מראשי "חובבי שפת עבר" שהפכה אח"כ ל"תרבות" והשתתף בפעילות בכל הברה ציונית או יהודית-לאומית.

 בראשית מלחמת-העולם הראשונה נרתם לעבודה לעזרת הפליטים היהודים מפלכי המערב ומאזורי המלחמה, נתמנה למזכיר ראשי של "חברת-העזרה היהודית לפליטי מלחמה" במוסקבה ("יעוואפא"), שלמעלה מ-200 אלף נפש נהנו מטיפולה. אחרי מהפכת מרס 1917 התמסר בכל המרץ לפעילות ציונית נרחבת בתנאים החדשים, משניתנו חופש ושויון ליהודי רוסיה. היה פעיל בועידה הציונית הכל-רוסית בפטרוגרד (מאי 1917), ב"תרבות", בעבודה הציונית הכללית, בחברות להתישבות בארץ-ישראל, בבחירות לנציגויות ולהנהגות של קהלות ישראל ונתמנה למזכיר קהלת מוסקבה. תוך כך המשיך בעבודה ציונית והיה מראשי הפעילים בועידת ציוני רוסיה בקיץ 1920 ונאסר יחד עם כל חברי הועידה כשהשלטון הסוביטי החל אז לרדוף את הציונים, וגם בבית-הסוהר בוטירקה במוסקבה היה "זקן" האסירים הציוניים ("סטרוסטה") ביחד עם סעדיה גולדברג. מששוחרר עם חבריו יצא לבחמוט, השתתף ביסוד קבוצה חלוצית לעליה לארץ-ישראל, עבר לוולאדיקאווקאז, משם לטיפליס, הצליח לקבל רשיון ליציאה מרוסיה, קיבל מנדט בשם ציוני רוסיה לקונגרס הציוני ה-12 בקארלסבאד, הפליג מנמל באטום, אך לקונגרס לא הספיק עוד להגיע ואחרי גלגולים והרפתקאות-דרך מרובים הגיע ארצה בסוף קיץ תרפ"א.

 מיד אחרי בואו נתמנה למזכיר ראשי של ועד קהלת יפו ות"א. נכנס בכל מרצו לעבודה הציונית


 כעסקן ואח"כ גם מנהיג של הציונים הכלליים, ואחרי פילוגם הצטרף ל"ברית הציונים הכלליים" (ציונים כלליים ב') והיה מפעיליה המסורים והשקדנים ביותר הן בהנהגה והן ב"עבודה שחורה" יום-יומית. השתתף ביסוד מועדון הציונים הכלליים, ה"מנין" הציוני, בפעולות לביסוס התנועה: ממיסדי העתון "הבוקר" וחבר בועד הנהלתו, ממיסדי הוצאת הספרים "אומה ומולדת", מעסקני חברת "גאולה", פעיל בכל ענפי העבודה הצבורית שבתוך ועד הקהלה (ואחרי מיזוג הקהלה עם העיריה - דבר שכתב ופעל למענו מתוך הכרה בצורך הכללי שבדבר- אף כי מיזוג זה היה עלול לבטל את משרתו ומקור פרנסתו - בתוך משרד המועצה הדתית) ומסביב לו, ובמוסדות ובמפעלים צבוריים שונים, ובשביל כולם מצא זמן ומרץ לשרתם ברצינות. עזר להרבה עולים חדשים בסידורם בארץ, הן בעצה והדרכה והמלצה והן בכספו.

 בתרפ"ג נשא לאשה את<persName> אסתר</persName> בת <persName>אשר אנשיל</persName> אחות <persName>ישראל רוזוב,</persName> שהוא וביתו היו מרכז לציונות בפטרבורג (ציונית מנעוריה, ככל משפחת בית אביה, השתלמה בקאליפורניה בהדרכה במשק בית לשם פעולה בארץ, פעילה בויצ"ו וכו').

 בראשית תרפ"ד העלה ארצה את הוריו ואבי אמו והתיישבו בפתח תקוה. שם נפטר אביו ביום כ"ד ניסן תרפ"ו ואמו ביום כ"א תשרי תרפ"ט.

 בשנותיו האחרונות חלה בלבו מרוב עבודה וחרדה להצלחה במפעל הציוני. הרופאים הזהירוהו מהתאמצות יתרה, אך הוא לא יכול לא להתמסר לעבודותיו ולפעולותיו. בקיץ תש"ה שכב חדשים בבית-החולים, בעקב התקפת לב, אח"כ בביתו.

 אור ליום י"ד אייר תש"ו השתתף בועידת איחוד ציונים כלליים א' וב'. באמצע נאומו באה עליו התקפת לב. ביקש לרשום לו את רשות הדיבור לסיים את נאומו לכשיוקל לו. נלקח לבית-החולים העירוני "הדסה" ובבוקר השכם (15.5.46) יצאה נשמתו ונקבר בבית-העלמין הישן.

 במלאות שנה לפטירתו הוציאה ועדת ידידים ומוקירים קובץ לזכרו.

 בתו:<persName> מרים רבקה.</persName>

</p></div>
         <div type="bibliogrphy">
            <listBibl>
<bibl>Volume: #2 ,Page: 887 ,URL: http://www.tidhar.tourolib.org/tidhar/view/2/887</bibl><bibl>Volume: #2 ,Page: 888 ,URL: http://www.tidhar.tourolib.org/tidhar/view/2/888</bibl>
<bibl>Volume: #2 ,Page: 889 ,URL: http://www.tidhar.tourolib.org/tidhar/view/2/889</bibl>
<bibl>Volume: #2 ,Page: 890 ,URL: http://www.tidhar.tourolib.org/tidhar/view/2/890</bibl>
            </listBibl>
         </div>
      </body>
  </text>
</TEI>
