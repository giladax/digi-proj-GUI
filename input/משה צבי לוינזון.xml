<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 169 ,URL: http://www.tidhar.tourolib.org/tidhar/view/1/169</bibl><bibl>Volume: #1 ,Page: 170 ,URL: http://www.tidhar.tourolib.org/tidhar/view/1/170</bibl>
<bibl>Volume: #1 ,Page: 171 ,URL: http://www.tidhar.tourolib.org/tidhar/view/1/171</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה צבי לוינזון</persName>

</head>
         <div><p> נולד בעיר קאלוואריה, פלך סובאלק, צפון-מערב פולין, בשנת תר"ח (1848), לאביו ר' אריה, ממשפחה תורנית מכובדת ומיוחסת. למד בחדר ובישיבות, הגיע לידיעה רבה בתורה וגם בתנך הגה וסיגל לו סגנון יפה בכתיבה עברית.

 עוד מילדותו הרגיש, שמולדתו האמתית היא שם בארץ המדוברת בכתבי הקודש והתגעגע לחיות בה, ובשנתו ה-20, היא שנת תרכ"ח, בהיותו כבר בעל לאשה ואב לילדה קטנה, עלה ארצה והשתקע בירושלים. עסק בטחינת קפה ומכירתו, התפרנס בדחקות והיה נושא בעונג את יסורי ישיבת ארץישראל, ומפעם לפעם היה מסייר במקומות הקדושים וההיסטוריים ורשם רשימות פיוטיות על המקומות שביקר בהם. במכתבים אל קרובים וידידים בחו"ל


 הרבה לשדל אותם, שיעזבו את הגלות ויעלו ארצה, ובירושלים עשה תעמולה בין ידידיו למען עבודת האדמה, כדי שיוכלו לקיים את המצוות התלויות בארץ. בתרל"ה השתתף ביסוד "אגודת מיסדי הישוב", למען התישבות חקלאית, שהוכיחה להפסיק את פעולתה בגלל רדיפות מצד קנאים מתנגדים ושלילת ה"חלוקה" מחברי האגודה. אך בתרל"ח התגברו על המעצור הזה, והוא היה בין המתנחלים הראשונים בפתח-תקוה ליד הירקון. השקיע בנחלתו את כל כספו עד הפרוטה האחרונה ואף הסתבך בחובות ובכח אהבתו הגדולה לארץ הקודש החל מסתגל לקשיי העבודה בשדה, ובערבים היה לומד עם חבריו שיעור בתלמוד.

 באותה שנה נסע לאמריקה לעשות תעמולה לישוב החקלאי. שם השפיע על ר'<persName> אשר זליג בלום</persName> , שעלה ארצה עם סכום כסף גדול והיה אח"כ מפעילי המושבה, אך האדישות של שאר היהודים באמריקה פגעה בנפשו והוא צוה אח"כ לבניו ובני-בניו שלא יהינו להגר אל הארץ ההיא. וגם בלונדון היתה לו הצלחה פורתא בהשפעתו על ר' <persName>זרח ברנט,</persName> שנהיה לאחד מבוני הישוב.

 כשחזר ממסעו השתקע בעבודה בנחלתו ונשא בעול העבודה הקשה והמצוקה עד אפיסת היכולת, ואז הוכרח לחזור לירושלים. אך את נחלתו לא הפקיר, כי בינתים הגיעה בתו הבכיר<persName>ה רחל </persName> לגיל נשואין (לשנתה ה-15) ובאין לו כסף לנדוניה הציע חלק בנחלתו למי שישא את בתו. הצעה זו לא היה בכוחה למשוך את בני ירושלים אז, אך נמצא אחד מיקירי ירושלים, ר' יהודה <persName>בלומנפלד</persName> מלומז'ה, שהסכים להשיא את בנו <persName>אליעזר זאב</persName> , מטובי בחורי הישיבה,<persName> לרחל לוינזון</persName> בנדוניה זו. והאברך אליעזר זאב התמסר לעבודת הנחלה וביתו היה פתוח לעולים חדשים ולעוברי-אורח, עבד בהתאמצות וחי בדחקות עד שכשל כוחו והוא נפטר בז' חשון תרמ"ח.

 כשחזר לעסוק בירושלים במסחרו הפעוט, השתתף ביסוד שכונת מאה שערים, חיבר את ספר התקנות שלה והיה מראשי עסקניה. כשמת חתנו, ובתו

 וארבעת יתומיה נשארו על צוארו, קנתה ממנו פקידות <persName>הבארון רוטשילד </persName> את הנחלה והבית והקלה בכך את עול פרנסת שתי המשפחות.

 חיבר ספר "ספר הברית והזכרון" ובהקדמתו בשם "קול מעיר" פנה בקריאה גדולה אל היהודים שבארצות הגולה, שלא יבטחו בשלותם המדומה בארצות ההן, כי פעם יבוא הקץ לה, אלא יזדרזו להכין להם מקלט בארץ אבות.

 המשיך לעסוק בתורה ובמעשים טובים בירושלים עד זקנה מופלגת ושמח לכל התקדמות והצלחה של בוני הארץ בפתח-תקוה וביתר המקומות, נפטר בירושלים, י"ז טבת תר"ע.

</p></div>
         <div type="bibliogrphy">
            <listBibl>
<bibl>Volume: #1 ,Page: 169 ,URL: http://www.tidhar.tourolib.org/tidhar/view/1/169</bibl><bibl>Volume: #1 ,Page: 170 ,URL: http://www.tidhar.tourolib.org/tidhar/view/1/170</bibl>
<bibl>Volume: #1 ,Page: 171 ,URL: http://www.tidhar.tourolib.org/tidhar/view/1/171</bibl>
            </listBibl>
         </div>
      </body>
  </text>
</TEI>
