משה צבי סגל

Volume: #13 ,Page: 4250 ,URL: http://www.tidhar.tourolib.org/tidhar/view/13/4250

 תוספות: 

 (ראה כרך י"ג, עמוד 4250)

 במלחמת העולם תרע"ד (1914) הכרת יהודים מליטה ופולין, פליטי המלחמה; התחלת התעניינות באמונות ודעות; שקידה במפרשי התנ"ך הקלסיים של ימי הבינים ; בספרות המחשבה ובשירה של חכמי ישראל; ארגון תלמידי כמה "חדרים" למלחמה נגד חוליגנים צעירים שנהגו לפגוע בהם, בקרבות של מקלות, אבנים והתגוששות אגרופים.

 בתרע"ז (1917) המהפכה, שלטון דמוקרטי של קרנסקי . כניסה לעול מצוות; לימוד התלמוד בישיבת "מיר", שגלתה לפולטבה ; השפעת המוסר ; התרשמות עמוקה מאישיותו של ר' ירוחם  הידוע ז"ל; התרשמות מאישיותו ומתורתו של הגאון ר' ארצ'יק (אהרון) בקשט ז"ל הרב משאדווא; התעוררות השאיפה לעליה לאר"י; מיסד אגודת נוער בשם "תקות ישראל" בעזרת צעיר שחזר מא"י, נפומיאשצי שמו.

 בתרע"ח-ט (1918-19) (המהפכה הבולשביסטית), תמורות רבות; בשלטון, בחברה הכללית, בחיי הקהילה היהודית, פוגרומים ע"י קומוניסטים, אנרכיסטים, "הלבנים" (נאמני המונרכיה), אוקראינים ועוד. השתתפות בסיורים ופעולות הגנה עצמית, תחת פקודתו של בחור אחד בשם גוטמן.

 בתר"פ (1920) - הצטרפות לישיבת מחתרת "תומכי תמימים" (חב"ד) במרתף ביהכנ"ס בקור חולים ; לימוד גמרא ו"נושאי כלים"; תניא וחסידות חב"ד; התרשמות מיוחדת מהחסיד ר' פנחס שרייבר, מאישיותו ומתורת החסידות שהיה חוזר ברבים במנין של "הקהלה"; השתתפות בפעולות הצלת ילדים ממוסדות החינוך הקומוניסטיים (ה"לנינצים"), לשם כך עסקו ב"ייצור" תעודות זהות, להעלים את המצילים והניצולים ע"י שינוי השם והפרטים האישיים.

 בתרפ"א (1921) - מאסר הבחורים מישיבות המחתרת שנתפסו בשעות הלילה המאוחרות ע"י מייטל ורוזה מהיבסקציה שבאו לביהכנ"ס באקדוחים שלופים ; התיצבות לשרות בגדודי הנוער של הצבא האדום ("ווסייאובוטש" - הכשרה צבאית כללית), תמרונים צבאיים שהפכו למלחמת אבנים מסוכנת בין קבוצות יהודים ונוער אוקרייני ע"י בית הקברות השוודי; עריקה מן הצבא, הצטיידות בתעודות


 מתאימות ויציאה להכשרה; נסעו במסגרת החלוץ שע"י צעירי ציון, להכשרה במשק גרמני שע"י הכפר היהודי נובופולטבקה בקרבת ניקולייב; נסיון עם חסין להצטרף לאניות משא המפליגות מאודסה לתורכיה ויוון; עבודה במשק החקלאי של האכרים היהודיים בנובופולטבקה; קבלת שמירה בכרמי הענבים שלהם ; בוא הרעב הגדול לאזור זה מכריח לחזור לפולטבה; נאסר ע"י הקומנדנט של הרכבת, כל תעודותיו האישיות (כולל תעודות המוכיחות השתייכות להחלוץ) נלקחו ממנו; בדרך לצ'ק' (הועדה המהירה לשיפוט) ברח, הסתתר ברכבת שהובילה חיילי הצבא האדום לכיוון פולטבה וחמק ממנה בסתר כשהגיעה לפולטבה.

 בשלהי תרפ"ב (1922) - התאוששות מהרעב "נא"פ" (פוליטיקה כלכלית חדשה); הקלה לתקופה קצרה בחיי הכלכלה של האכרים, בעלי המלאכה וגם בתי המסחר; חידוש הלימודים בקבוצה מאורגנת, במקום ראש-ישיבה - תורנות בהכנת שעור בשביל קבוצה; פעולה בין הנוער המאורגן ע"י היבסקים ; שיחות ב"גן הקדטים", ביקורים במועדון הנוער הקומוניסטי למשיכת קבוצות לויכוחים בחוץ.

 בתרפ"ד (1924) - עליה לארץ. עבד בבנין ובחרושת בתל-אביב; באביב עליה לירושלים (ביום פתיחת האוניברסיטה); למודים בבימ"ד למורים מזרחי, מפי המורים: ליפשיץ, חכם, אוסטרובסקי  ז"ל ועוד. בערבים - בישיבת מרכז הרב. התרשמות מאישיותו ומשיחותיו של הרב הראי"ה קוק זצ"ל.

 בתרפ"ה (1925) - עבורה חקלאית בגליל העליון: אילת השחר וכפר גלעדי.

 בתרפ"ו (1926) - בת"א. כניסה ל"הגנה" (ע"י ליפא לויתן) ; מנהל מחלקת המשמר של "גדוד מגיני השפה"; התארגנות בית"ר ; הצטרפות לקבוצה הראשונה שאורגנה ע"י מנחם ארבר.

 בתרפ"ז (1927) - משבר כלכלי וחוסר עבודה; בין היוזמים והמארגנים קבוצה בת 60 חבר מחברי ההסתדרות, לעבודה בביצות קקון (בקרבת תול כרם); חרף במאהל סמוך למחנה הבדואים ב"בסה שייך מוחמד" ; עבודה בביצות ; יעור ; אח"כ עבודה בפרדסי עין גנים (ע"י פ"ת).

 בתרפ"ח (1928) עבד בת"א. פעילות בבית"ר ובהגנה ; ביקורים בחברון. נסיון לעבודה בסתתות אצל סתתים ערבים בחברון; היכרות עם ישיבת חברון (סלובודקה) ; היכרות עם משפחת חתנו לעתיד הרב רש"י בורובסקי  ז"ל.

 בתרפ"ט (1929) ארגון ההגנה הגדולה לכותל המערבי תוך התנגשות עם המשטרה הבריטית. תלמיד בביה"ס הראשון לקציני בית"ר בהנהלת ירמיה הל פרין. השתתפות פעילה בהגנת ת"א, תחת פקודתו יחד עם האחים רוזנברג. ומייבסקי (הגר הרוסי, משרידי "הלבנים" הרוסיים).

 בתר"ץ-צ"א (1930-31) שמירה בגליל התחתון (עמק הירדן) במושבה מנחמיה (אחרי רצח השומר שם); מפקד בית"ר בגליל, מארגן סניפים ביבנאל

 בטבריה ובכנרת המושבה; מארגן כנוסי שומרים לגיבוש אירגון השומר בגליל; ביקור בעבר הירדן, בזרקא, עם קבוצת שומרים במטרה להתגייס לחיל הספר.

 בתרצ"א (1931) ביקור בירושלים בתשרי; תפילה ביום הכפורים ע"י הכותל המערבי; תקיעה בשופר במוצאי היום; מאסר בעד התקיעה בניגוד לתקנות ועדת הכותל (ב"קישלה"); שוחרר בהתערבותו הנמרצת של הרב קוק זצ"ל.

 בניסן חוזר לירושלים ומתמנה כמפקד בית"ר ירושלים; מצטרף להגנה הלאומית בפיקודם של גדעון (אברהם תהומי) ודן (אברהם קריצבסקי). כניסה לועד המרכזי של התנועה הרביזיוניסטית עם יוסף כצנלסון ואבא אחימאיר בהנהלת סיעת "המכסימליסטים".

 בתרצ"א נשא לאשה את רחל לבית בורובסקי; שומר בדרום ירושלים.

 בתרצ"ב-ה (1932-5) תל-אביב. ארגון בית מלאכה למוזאיקה עם אחיו. עסקנות בתנועה הלאומית; השתתפות בעבודת אצ"ל ; חבר במוסדות התנועה ובארגון העובדים הרביזיוניסטים.

 בתרצ"ו (1936) מאורעות דמים. מונה כמפקד אזורי בצפון ת"א; הגנה פעילה בפני כנופיות שבאו מעבר לירקון; ארגון קבוצות אזרחים מהעליה החדשה דאז, לשמירה ולהגנה בחופי הירקון.

 בתרצ"ז (1937) שיבה לירושלים; ייסוד ברית החשמונאים.

 תרצ"ח (1938) פעילות באצ"ל; כניסה למפקדה הארצית ; עבודה בקופת חולים הלאומית ובהסתדרות העובדים הלאומית.

 בקיץ תרצ"ט (1939) מאסר ע"י המחלקה המדינית של הבולשת הבריטית; ישיבה בבית הסוהר המרכזי בירושלים ; פגישה בבית הסוהר לראשונה עם הרב אריה לוין שליט"א ; התרשמות חזקה מאישיותו; ממנו למד אהבת ישראל למעשה. פרוץ מלחמת העולם השניה.

 שחרור אסירי אצ"ל (בחורף ת"ש).

 בת"ש (1940) חברות בועד קהלת ירושלים כנציג התנועה ; הגברת פעולת ברית החשמונאים ; פתוח הסניפים בת"א ובירושלים.

 בתש"א-ג (1941-3) פעילות בחב"ד; ארגון מחנה ישראל בהשראתו של הרבי מליובביץ נ"ע בסיסמה "לאלתר לתשובה ולאלתר לגאולה". עבודה במזכירות הועד הלאומי; נאסר במשרדי הועד הלאומי והובא לבולשת. שם מצא גם את מפקד אצ"ל בירושלים, מאלי; נשלחו לבית הסוהר ברם-אללה והוחזקו בצינוק ; משם הועברו למחנה העצורים בלטרון; ארגון שיעורים ב"תניא" במחנה לטרון בקבוצה מצורפת מחברי לח"י, אצ"ל ופלמ"ח.

 בתש"ד-ז (1944-7) פעילות בלח"י; הגברת העבודה בברי"ח; פעילות באגודה למען האסיר עם מרדכי שטנר ז"ל וגדעון האוזנר ; תביעתו לשלום


 פנימי ולאהבת ישראל; מו"מ עם אליהו גולומב ז"ל על איחוד הלוחמים.

 בתש"ח (1948) עבודה ב"ועדת ירושלים" (בהנהלת ד"ר דב יוסף) .

 בתש"ט (1949) הכרזה על פירוק ברי"ח.

 בתש"ט-י"ג (1949-53) פעילות במוסדות הפוהמ"ז בירושלים.

 בתשי"ג (1953) הליכה מן העיר אל הכפר; התישבות בכפר חב"ד לפי עצתו והדרכתו של כ"ק אדמו"ר שליט"א.

 בתשי"ד-ט"ו (1954-55) ארגון וביצוע בנין המושב החדש בכפר חב"ד, מוסדות המושב ובניני המוסד לחינוך מקצועי לנוער העולה.

 בתשט"ז-תשכ"א ייסוד וניהול ביהמ"ד למורות "בית רבקה" לפי הוראת כ"ק אדמו"ר שליט"א.

 בתשי"ח ואילך עובד כמזכיר המועצה האזורית עמק לוד; פעילות בהפצת חסידות חב"ד בחוגים שונים, במגמה להביא את ידיעת יסודות היהדות. לקרב למצוות היהדות, לגילוי נקודת היהדות בלב כל אדם מישראל, השרשת אהבת ישראל כמצווה כללית ורקע לקיום כל מצוות התורה. (ואהבת לרעך כמוך - הוא פירושו של ואהבת את ה' אלקיך. תניא).

Volume: #17 ,Page: 5242 ,URL: http://www.tidhar.tourolib.org/tidhar/view/17/5242
Volume: #17 ,Page: 5243 ,URL: http://www.tidhar.tourolib.org/tidhar/view/17/5243
