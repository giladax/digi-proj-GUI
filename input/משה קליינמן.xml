<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 344 ,URL: http://www.tidhar.tourolib.org/tidhar/view/1/344</bibl><bibl>Volume: #1 ,Page: 345 ,URL: http://www.tidhar.tourolib.org/tidhar/view/1/345</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה קליינמן</persName>

</head>
         <div><p> נולד בכ"ב תשרי (הושענא רבא) תרל"ב (1871) בכפר הולופצ'ינץ ליד מז'יבוז' עיר הבעש"ט, לאביו ר'<persName> ברוך</persName> , ממשפחת כהנים תורנית-חסידית מיוחסת, ובין אבותיו משני הצדדים רבנים וגאונים וראשי החסידות מתלמידי הבעש"ט. למד בחדר ובבית-המד


 רש ובן י"ט הוסמך לרבנות ע"י הרב ר' אלתר מקונסטנטין-ישן. בבחרותו נטה להשכלה, התכונן בחשאי לבחינות-כניסה לגמנסיה ולאוניברסיטה, והשתלם במדעים ובשפות.

 בעודנו בעיי- נמנה על "פרחי חובבי ציון" משנת תרמ"ה, ועם הופעת הציונות המדינית נמשך אליה והתמסר לשרותה בעבודות ארגון ותעמולה. הוציא בברדיצ'ב בשנות 9-1898 סדרת חוברות לתעמולה ציונית (שם ההוצאה היה "עזרא") באידית, שנפוצו בחוגים רחבים בעם ורכשו נפשות רבות לציונות. בשנות 1905-7 היה בלבוב עורך ה"טאגבלאט" ו"היום". בשנות 1908-1918 היה חבר הועד האודיסאי של חובבי ציון וערך באודיסה את העתונים "גוט מורגן" ו"אונזר לעבען". באותו זמן היה ראש הועד הגלילי של ההסתדרות הציונית בדרום רוסיה והשתתף כציר בועידת מינסק, כן היה חבר ועד חובבי שפת עבר באודיסה.

 ב-1916 נאסר על-ידי המשטרה הצארית בעת שישב בראש ועידה ציונית חשאית ואחרי שבעה חדשי ישיבה בכלא שילחוהו השלטונות לסיביר, אך בדרך נתעכב ה"טרנספורט" בסאראטוב שעל הוולגה ושם הגיעתו החנינה הכללית של המהפכה. משם בא למוסקבה והשתתף במרכז הציוני שהוקם אחרי המהפכה ופעל בתור יו"ר הועד הפועל של קהלת מוסקבה, חבר הועד המרכזי של איגוד הקהלות ברוסיה, חבר ועד "תרבות" במוסקבה, מעורכי העתון היומי "העם"; אח"כ עבר לקיוב והיה שם בתרע"ח חבר המועצה הלאומית של יהודי אוקראינה. השתתף עם ביאליק במשלחת אל הממשלה הסוביטית, שבתוצאתה הושג לכמה סופרים עברים ומשפחותיהם רשיון לצאת מרוסיה. ב-1921 ערך את ה"אידישה שטימה" בקובנה. היה חבר מרכז ציוני רוסיה בברלין בשנות תרפ"א-תרפ"ג. כן ערך בברלין זמן מה את הירחון האמנותי וההוצאה האמנותית "רמון" (בעברית) ו"מילגרוים" (באידית). עבד זמן מה בפאריס בעורך שבועון רוסי "דוסטיז'ניה" והיה חבר מערכת "ייברייסקאיה ז'יזן". ביקר בשליחות ציונית בפולין,

 בארצות הבלטיות ובדרום-אפריקה והיה פעיל בועידות ההסתדרות לשפה ולתרבות עברית בברלין ובווינה. כן ביקר כמה פעמים בארץ לסיורים ולהשתתפות בישיבות הועד הפועל הציוני. השתתף בכל הקונגרסים הציוניים (חוץ מהראשון, משום שעיכבוהו על הגבול הרוסי ולא הספיק להגיע לבאזל אל הקונגרס), במושבי הועד הפועל ובועידות הגדולות של ציוני רוסיה, אוסטריה וגליציה, אם בתור ציר או בתור עיתונאי, או בשני התפקידים יחד. בקונגרסים האחרונים ערך את עתון הקונגרס בעברית.

 בלונדון ערך את "העולם" ועסק בפעולה ציונית ועברית, ועם העברת "העולם" לירושלים עלה ארצה בתרצ"ו לפני הפסח וכאן הוא ממשיך לערוך את העתון, וכן הוא פעיל בתור חבר המועצה הראשית של התאחדות הציונים הכלליים, יו"ר המועצה הירושלמית של ברית עברית עולמית, יו"ר הסניף הירושלמי של אגודת הסופרים, ועוד.

 השתתף באופן פעיל בתנועה העברית מראשיתה אף כי הרבה לכתוב גם באידית וברוסית ובגרמנית, אבל למען הציונות ולמען העברית. כתב מאות מאמרים בעברית ובשפות הנ"ל בשאלות השעה ובבקורת (לפעמים בחתימות: קורא ותיק, מקל, יהודי פשוט, ועוד). פרסם חוברות ציוניות גדולות וקטנות באידית וברוסית, ספר על הקרן הקיימת ועל "הקהלת היהודית" ברוסית עוד במוסקבה ; "תקופת חבת ציון" (בהוצאת "לנוער" של הקהק"ל) ; הספרים "בהתעורר עם", "לאום בנכר", "בין להבות" (אוסף מאמרים וזכרונות מתקופת הציונות ומלחמותיה) % שתי מונוגרפיות ממחזור "אנשי הציונות" (על הרצל ווייצמן); חוברת גדולה על הציונות הכללית (בהוצאת המכון להשכלה ציונית בירושלים), ובעת עוסק בעריכת "אנציקלופדיה לציונות".

</p>
<p>

 תוספות: 

 נפטר בירושלים, כ"ו חשון תש"ט (28.11.48) והובא לקברות בבית הקברות הישן בתל-אביב. (ראה את הערך בעמוד 344, כרך א')

</p></div>
         <div type="bibliogrphy">
            <listBibl>
<bibl>Volume: #1 ,Page: 344 ,URL: http://www.tidhar.tourolib.org/tidhar/view/1/344</bibl><bibl>Volume: #1 ,Page: 345 ,URL: http://www.tidhar.tourolib.org/tidhar/view/1/345</bibl>
            <bibl>Volume: #3 ,Page: 1535 ,URL: http://www.tidhar.tourolib.org/tidhar/view/3/1535</bibl></listBibl>
         </div>
      </body>
  </text>
</TEI>
