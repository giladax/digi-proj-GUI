<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2322 ,URL: http://www.tidhar.tourolib.org/tidhar/view/5/2322</bibl><bibl>Volume: #5 ,Page: 2323 ,URL: http://www.tidhar.tourolib.org/tidhar/view/5/2323</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה קלמן</persName>

</head>
         <div><p> נולד בכ"א אלול תרפ"ג (2.0.1923) במזכרת בתיה (עקרון) לאביו <persName>יוסף</persName> , בהיותו שם מנהל בית-הספר, ולאמו <persName>לאה</persName> בת <persName>נחמן זליוק</persName> , ועם העברת אביו לתפקיד זה במקומות אחרים עברה עמו משפחתו ומשה בכללה. בן שנה עבר לנס-ציונה ובשמונה שנות היותו שם גמר את גן הילדים ושלש כתות בביה"ס ולמד להכיר את הערבים מקרוב. אח"כ היו שנה אחת ברחובות ומשם עברו למושבה רמת השרון וכאן נשארו בקביעות. בגיל 13 ארגן משה את חבריו בסניף הנוער העובד, ובהשפעת חינוכו הלאומי בבית ובביה"ס גברה בו השאיפה לפעול לטובת העם והמולדת. מנערים בני גילו דרשה המולדת אחת בלבד : שילמדו ויתחנכו להיות אזרחים הגונים ומועילים לכשיגדלו, אך כשפרצו המהומות ב-1936 דרש עם חבריו מהמפקד המקומי של ה"הגנה" שישתפו אותם בשרותי השמירה, ומבוקשו ניתן לו.

 אחרי גמר ביה"ס העממי למד חרטות ומסגרות בביה"ס מכס פיין בתל-אביב, הצטיין בלימודים, היה. מקובל על חבריו ומכובד בעיני מוריו, ובערבים למד בגימנסיה "השכלה" והתכונן לבחינת בגרות ממשלתית. ב-1940 גמר את ביה"ס המקצועי וב-1941 עמד בהצלחה בבחינת הבגרות, הלך להשתלמות מקצועית במסגריה של עין-חרוד והדריך בסניפי הנוער העובד בעמק. תוך התעסקותו האזרחית בשנות המלחמה הציק לו מצפונו שיתגייס לצבא הבריטי, ובסוף סיפק את רצונו הפטריוטי בהתגייסו במאי 1942 לפלמ"ח וצורף לפלוגה א' ששרתה בגליל. כחודש ימים אחרי בואו לדפנה הגיע הצבא הגרמני לאל-עלמין ואיים בפלישה למצרים וממנה לארצנו. במסגרת תכנית הפלמ"ח לארגן מעשי חבלה בקוי התחבורה של האויב הפולש הועבר משה עם מחלקתו לדורות, שהיתה אז הנקודה הקיצונית והמבודדת בדרום. משעברו ששה חדשי אימונים והאויב לא בא, ואף החלו הודפים אותו אחורנית, הועבר משה לקבוצת כנרת, ב-1943 עבר קורס מפקדי כתות וב-1944 קורס מפקדי מחלקות ונתמנה למפקד מחלקה ביגור. בקיץ 1946 השתתף בפעולות המאבק ברמת הכובש ובאזור השרון. ב-1947 נתמנה למפקד פלוגה ט' בגליל העליון המזרחי, שעסקה גם בהעברת מעפילים מסוריה.

 עם התחלת המאורעות לרגל הכרעת האו"ם ב-29 בנובמבר נשלח להגן על צפת ואחרי לימוד המצב הודיע כבר אז לפרנסי העיר שנראית לו אפשרות לא רק לעכב את הערבים, אלא אף לתקוף אותם. זו היתה נבואה נועזת ביותר לגבי ערביי צפת, שהיהודים התרגלו לפחד מהם, אך בשטף המהיר של המאורעות בימים ההם לא עבר זמן רב עד שנתאמתה. מצפת הועבר לפקד על אזור כפר גלעדי, ובסיוריו משני עברי הגבול רכש לו את הידיעות הטופוגרפיות שהיו לו ולמדינה לתועלת בהמשך המלחמה, בפעולות נועזות מעבר לגבול. בדצמבר 1947 נתמנה לסגן מפקד הגדוד השלישי שמטהו חנה באילת השחר. ארגן את השיירות בדרכי הגליל העליון המזרחי וניהל קרבות עם הערבים לאורך הדרכים. אחרי אסון הל"ה בהרי יהודה, כשהיה צורך לעודד את רוח הישוב


 בהצלחת פעולה ארוכת-טווח, בא אליו מפקד הפלמ"ח <persName>יגאל אלון</persName> והטיל עליו לבצע פשיטה לכפר סעסע שבגליל העליון המרכזי, בלב ישוב ערבי ובמרחק כ-20 ק"מ מצפת. באין אפשרות לשלוח אנשים לסיור השטח נסע בעצמו לתל-אביב וביצע את הסיור בטיסה במטוס "פרימוס" ואח"כ פשט על הכפר בראש פלוגה ושלט בו 15 שעות. ההצלחה עודדה לא את הישוב בלבד, אלא גם אותו עצמו ואת אנשיו. אח"כ התגלגלו המאורעות במהירות: פיצוץ גשר בנות יעקב, פשיטות על חסס ועל אחסניה. לקראת הסיכוי שהבריטים ימסרו את מבצרי המשטרה לערבים החל מסייר ולומד את הגישה אליהם, כהכנה לקראת הבאות. משמסרו הבריטים ב-14 באפריל את משטרות נבי יושע והר כנען לערבים ונחסמה הדרך לטבריה וגוש צפת נותק מהגליל. אז ירד בראש פלוגה לטבריה והניס מתוכה את הערבים, ניסה לכבוש את נבי יושע, ומשנכשל הנסיון עלה בראש שתי פלוגות

 להר כנען לשחרר את צפת ואת הציוד והאספקה העלו בלילות ברגל מראש פנה. יגאל אלון בא אליו למטהו על ההר ומינהו למפקד הגדוד השלישי. ב-1.5.48 כבש את הכפרים הערביים ביריה ועין זיתון, פתח את הדרך לצפת ונכנס אליה בראש 200 פלמ"חאים מגדודו. ב-5 במאי ניסה לכבוש את הרובע הערבי וב-11 בו הצליח לבצע את המשימה וצפת שוחררה. תוך כוננות לקראת פלישת צבאות ערב כבש את נבי יושע ופיצץ את הגשר הגדול שעל הליטאני בשטח הלבנון. משהחלה הפלישה ירד ב-15.5 לעין-גב וביצע פשיטה לכפר חרב שבסוריה ופיצוץ בסיס הפלישה הסורי ממזרח לגשר בנות יעקב כדי להקל את הלחץ מעל דגניה. עם גבור הלחץ בחזית ירושלים הועבר עם גדודו לסרפנד לעזור בכיבוש לטרון, אך בגלל ההפוגה עוכבה הפעולה וגדודו תפס את המשלטים מחולדה לשער הגיא, ו"דרך בורמה" נפתחה. בהפוגה נשלח ל"מבצע תל-אביב" לרגל בוא האניה "אלטלנה". עם תום הפוגה א' השתתף ב"מבצע דני", כבש את לוד בסיוע השריונים של חטיבה 8 בפיקוד <persName>משה דיין</persName> , המשיך בקרבות לניתוק כביש רמאללה-לטרון, אך נעצר בגלל הפוגה ב'. ירד עם גדודו

 לנגב, נתמנה לקצין המבצעים של חטיבת "יפתח" והשתתף בכיבוש בית חנון, שניתק את הכוחות המצריים שבהרי יהודה מבסיסם שבעזה. עם תום הקרבות הועבר לכפר ילדים שבעמק יזרעאל ואח"כ לשרות במחלקת המבצעים של המטכ"ל עם <persName>שמעון אבידן</persName> , ואחרי שנה הועבר להדרכה בקורס למפקדי גדודים בסרפנד

 במאי 1949 נשא לאשה את <persName>רנה</persName> בת<persName> משה ומרים</persName> <persName>מאושר</persName> מרמת גן.

 משגמר את שרותו בהדרכה הועלה ביוני 1950 לדרגת. אלוף-משנה ונתמנה למפקד מחוז הנגב, שם פעל לטיהור האזור ממוקשים וממסתננים ולביסוס מעמדם ובטחונם של המתישבים. תוך עבודה פיקודית-צבאית לביסוס חיי השלום ראה את דרכו לעתיד בהקדשת יכלתו לפיתוח הארץ במפעלי בנין ויצירה, ולשם רכישת הידיעות לכך השתחרר בראשית 1951 מהשרות בצה"ל ויצא להשתלם בכלכלה וכמקצוע עיקרי בהנדסה באוניברסיטת קולומביה שביו-יורק, ולפי התקדמותו בלימודים נראה שבפברואר 1953 יגמור את לימודיו ויחזור ארצה כמהנדס מוסמך

</p></div>
         <div type="bibliogrphy">
            <listBibl>
<bibl>Volume: #5 ,Page: 2322 ,URL: http://www.tidhar.tourolib.org/tidhar/view/5/2322</bibl><bibl>Volume: #5 ,Page: 2323 ,URL: http://www.tidhar.tourolib.org/tidhar/view/5/2323</bibl>
            </listBibl>
         </div>
      </body>
  </text>
</TEI>
