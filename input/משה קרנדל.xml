<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2449 ,URL: http://www.tidhar.tourolib.org/tidhar/view/6/2449</bibl><bibl>Volume: #6 ,Page: 2450 ,URL: http://www.tidhar.tourolib.org/tidhar/view/6/2450</bibl>
<bibl>Volume: #6 ,Page: 2451 ,URL: http://www.tidhar.tourolib.org/tidhar/view/6/2451</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משה קרנדל</persName>

</head>
         <div><p> נולד בי"ז בתמוז תרמ"ה (1885) בקיוב שבאוקראינה. לאביו<persName> שמואל יוסף</persName> (בעל בית-חרושת למראות, חסיד חב"ד, ממשפחת למדנים) ולאמו <persName>שרה</persName> בת הרב <persName>סעדיה</persName> <persName>מלובאוויץ.</persName>

 בילדותו עבר עם המשפחה להומל ושם למד בחדרים ובבית-ספר עממי ממשלתי. בגיל 13 כבר בשלה בו ההכרה הסוציאליסטית ונטה למפלגה הסוציאל-רבולוציונרית, ואחרי הקונגרס הציוני השני נמשך לציונות. ב-1900 השתתף ביסוד אגודת-נוער ציונית בשם "צעירי ציון", שבמהרה הצטרפו אליה 800 חברים, וכן הצטרף

 לאגודת "שפה ברורה" למען השפה העברית, ב-1903 הצטרף למיסדי "פועלי ציון" בהומל, שבמשך שנה אחת הצליחו להוציא מה"בונד" 3000 חברים ולהעבירם לסוציאליזם ציוני במפלגתם. מתוך רצון להגשמה חלוצית בפועל נסע ללמוד בבית-הספר החקלאי היהודי שבמינסק, ובתקופת המהפכה והפרעות חזר להומל והתארגן עם עוד שמונה חברים ל"קומונה" לשם עליה לארץ-ישראל, אלא שבגלל התסיסה לפרוע ביהודים גם בהומל הוסכם ביניהם להשאר לעת עתה ולהשתתף בהגנה העצמית היהודית, ומי מהם שישארו בחיים יעלו

 ארצה. ה"הגנה", שליכדה אלפי צעירים יהודים מזוינים בנשק חם וקר, הצליחה לבלום את ההתפרעות, ואחרי שחלפה אימת הפרעות עלו ארצה יתר שמונת חברי הקומונה (שנים מהם יצאו אח"כ לאמריקה ואחד חזר לרוסיה, מחוסר יכולת להתערות בארץ, ואחד מהם גורש עם נתיני רוסיה במלחמת-העולם א' למצרים ושם מת) והוא נשאר לשבועות אחדים לסדר את עניניו. בינתים נסע למינסק והשתתף גם שם בארגון ובפעולות של ה"הגנה" היהודית. אח"כ נסע לוארשה "לעשות סדרים במפלגת פועלי ציון" (כפי שאמר הוא עצמו), המשיך את נדודיו בפולין בלי תעודות ועבר את הגבול לקראקוב, שהיתה אז תחת שלטון אוסטרי, ובלי כל הטרדות של נוטרי גבולות הגיע לטריאסט ומשם באניה לחוף יפו. כאן כבר שמרו שוטרים קפדנים למנוע כניסת יהודי לארץ בלי רשיון (שלא היה בידו), אך בהשתדלות יהודים טובים העלוהו ספנים ערבים אל היבשה, תמורת 60 פרנק, הרחק ממשמר החוף. זה היה בשנת 1905.

 מיפו יצא אל הקומונה שלו לרחובות, שם עבדו כחצי שנה ואח"כ עברו לעבוד בחות סג'רה, להזמנת המנהל <persName>חיים מרגלית קאלוואריסקי.</persName> החבורה, שעוד ברחובות ירד מספרה לשבעה חברים, עזבה את המקום אחרי כחצי שנה והוא לבדו נשאר שם. היה פעיל ב"פועלי ציון", ולהזמנת <persName>מניה וילבושביץ וישראל</persName> <persName>שוחט</persName> עבר לעבוד ביפו, כדי להיות פעיל במרכז הרעיוני והמעשי של המפלגה. כאן בא במגע ובהיכרות עם עסקני הפועלים ועם אנשי האינטליגנציה של הישוב


 החדש (מורים, סופרים, עסקנים וכו'), שהתרכז ביפו, ושכמה וכמה מהם הגיעו אח"כ לעמדות רמות בישוב, בצבור הפועלים, במפעל הציוני ובסוף גם בצמרת ההנהגה של מדינת ישראל. משקמה תנועת "הפועל הצעיר" הצטרף אליה ובמשך כמה שנים היה מפעיליה. ביצע גם פעולות כלל-ישוביות. קשר קשרי ידידות עם הספנים וקציני משמר החוף ועזר לרבים להכנס לארץ למרות הגזירות על העליה, תמורת שלמונים לשומרי החוף ולספנים, והוא מציין בצער, שרבים מהעולים והחלוצים לא נקלטו בארץ וחזרו אל הגולה. משהסתבכו והתפלגו נושאי הרעיון החלוצי לסיעות ולמפלגות נשאר הוא בלתי-מפלגתי, וב-1910 רכש אדמה בבאר יעקב, נטע שקדים ובמשך השנים נטע פרדס ונעשה אכר בעל מטעים ומשק מעורב. היה פעיל בעניני הצבור של המושבה, כ-15 שנה חבר הועד ונציג חקלאי המקום במוסדות התאחדות האכרים.

 נשא לאשה את <persName>שושנה</persName> בת <persName>ירוחם רוטשטיין</persName> , ואחרי פטירתה נשא בזיווג שני את<persName> פניה</persName> בת <persName>אליהו בליצקי.</persName>

 צאצאיו (מאשתו הראשונה): <persName>יהודית סקולסקי</persName> (גןיבנה), <persName>הרצל</persName> (פרדסן בבאר יעקב), <persName>יעל ברכה</persName> (באר יעקב),<persName> גאולה ישראלי </persName> (חדרה).

</p></div>
         <div type="bibliogrphy">
            <listBibl>
<bibl>Volume: #6 ,Page: 2449 ,URL: http://www.tidhar.tourolib.org/tidhar/view/6/2449</bibl><bibl>Volume: #6 ,Page: 2450 ,URL: http://www.tidhar.tourolib.org/tidhar/view/6/2450</bibl>
<bibl>Volume: #6 ,Page: 2451 ,URL: http://www.tidhar.tourolib.org/tidhar/view/6/2451</bibl>
            </listBibl>
         </div>
      </body>
  </text>
</TEI>
