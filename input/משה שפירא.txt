משה שפירא

Volume: #4 ,Page: 1920 ,URL: http://www.tidhar.tourolib.org/tidhar/view/4/1920


 תוספות: 

 נולד בוילנה (ליטה), ט' כסלו תר"ס (2.12.1899).

 לאביו ישעיהו שפירא  (בעל תעשיית סיגריות) ולאמו טובה בת שמעון לץ  (שוחט).

 קיבל חינוך מסורתי בחדר ובישיבה, בבית-ספר תיכון רוסי.

 עבד בבית החרושת של אביו.

 היה חבר ופעיל ב"צעירי ציון" ו"החלוץ".

 בשנים 1919/20 כשהפולנים כבשו את וילנה עבר לקובנה ושם עבד בתור פקיד ופעיל בתנועות הנ"ל.

 היה בהכשרה החקלאית מטעם "החלוץ" באחת החוות ליד קובנה.

 ב-1922 עלה לארץ.

 עבד כפועל בכבישים של שכונת בורוכוב, בחווה חקלאית של ממשלת המנדט בעזה.

 בשנת 1924 עבר לת"א ועבד בבניינים.

 כשהוריו הגיעו בשנת 1926 לארץ פתח יחד עם אביו סוכנות של חברת הגפרורים "נור" מעכו.

 אח"כ פתח עסק סיטונאי לדברי ניקוי כימי.

 בשנת 1926 נשא לאשה את צפורה בת משה זקצ'ר (סוכן לבתי חרושת שונים) מרחובות, עסקנית ציבורית בפעילות ויצ"ו ועוד.

 כל השנים גזבר בלשכת בני ברית, "יצחק ילין" בת"א. מהמסורים למיסדר בני ברית וללשכתו.

 חבר הוועד ופעיל באגודת "גבעת הלבנה".

 בנו: בנימין שפירא (רעייתו: ויוי בת מיכאל בגדדלי  ובנם : גל ).

Volume: #19 ,Page: 5666 ,URL: http://www.tidhar.tourolib.org/tidhar/view/19/5666