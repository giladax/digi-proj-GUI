<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1635 ,URL: http://www.tidhar.tourolib.org/tidhar/view/4/1635</bibl><bibl>Volume: #4 ,Page: 1637 ,URL: http://www.tidhar.tourolib.org/tidhar/view/4/1637</bibl>
<bibl>Volume: #4 ,Page: 1638 ,URL: http://www.tidhar.tourolib.org/tidhar/view/4/1638</bibl>
<bibl>Volume: #4 ,Page: 1639 ,URL: http://www.tidhar.tourolib.org/tidhar/view/4/1639</bibl>
<bibl>Volume: #4 ,Page: 1640 ,URL: http://www.tidhar.tourolib.org/tidhar/view/4/1640</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>משולם דוידזון</persName>

</head>
         <div><p> נולד בברדיצ'ב, פלך קיוב (אוקראינה), חשון תרל"ח, (4.10.1877), לאביו<persName> מאיר חיים חייקל </persName> (תלמידחכם, פקיד בבית-מסחר לאריגים של רבו ר' <persName>לוי</persName> <persName>ז'אק) </persName> ולאמו<persName> מנוחה </persName> בת ר' <persName>יוסף אברהם אייזנברג</persName> המכונה <persName>אלטר זאיקה,</persName> שהשתתף עם <persName>מנדלי מוכר ספרים</persName> במלחמתו בתקיפי הקהלה ונזכר בספרו "הטאקסה" בכינוי "זעיקה". (היה בנו של ר'<persName> מאיר חיים חייקל</persName> <persName>אייזנברג, </persName> שנקרא בברדיצ'ב<persName> ר' מאיר ברודר</persName> על שום מוצאו מהעיר ברודי וחתנו של ר'<persName> משולם רוטנברג</persName> המדפיס הנודע מברודי). למד בחדרים ומפי מורים לעברית בבית. השתלם בלימוד עצמי בעברית, ברוסית ובידיעות כלליות. בן 15 יצא לעבוד בחנות לגלנטריה. עזב את העבודה והמשיך בלימודים ונתקבל למורה בכיתות לעברית מיסודה של הגב'<persName> ברברניק. </persName> ב-1899 גויס לצבא הרוסי ושרת בו בתור טוראי וכשגמר את שרותו המשיך לעבוד בהוראה.

 ב-1904 יצא לגליציה ובהמלצתו של <persName>ש. א. הורודצקי</persName> (שעליה נודע לו רק לאחר שנתים, בעת הפרידה. לפני עלותו ארצה) נתקבל למורה בבית-הספר "תעודת ישראל" של <persName>אבא אפלבוים</persName> בעיר ז'שוב (ריישא בפי היהודים). השתתף ביסוד תנועת "פועלי ציון" בגליציה. והיה ממנהיגיה.

 ב-1906 עזב את משרתו בריישא ויצא לעלות ארצה דרך טריאסט. כשהתעכבה האניה בנמל האי קורפו הלך לבקר בעיר ונאם בבית-הכנסת בעד הציונות והחיאת השפה העברית. לבקשת ראשי הקהלה נשאר שם כחדשים להדריך את מורי הקהלה בהוראת עברית בעברית, ואם כי הוא היה מפעילי "פועלי

 ציון" ראה שבקורפו אין עדיין מקום לתנועה כזאת רק לציונות סתמית. התמסר ליסוד אגודה ציונית ובעזרת הפרופ' <persName>מוזס חיימי ושלמה סארדה</persName> (שאחיו היה קרבן עלילת הדם בקורפו ב-1901) עלה בידם למכור בימים אחדים 200 שקלים (המכסה לזכות שיגור ציר לקונגרס) ולשגר ציר לקונגרס הציוני.

 ביום כ"ה תמוז תרס"ו הגיע לחוף יפו. ממחרת הצטרף לחבורת מורים ותלמידים מרחובות שלנו ביפווהמשיכו את טיולם לפתח תקוה וחזר עמהם לרחובות. לן בלילה הראשון ברחובות בבית <persName>אברהם יהושע דונדי</persName>


<persName>קוב</persName> עם נכדו <persName>ישראל קיפניס,</persName> וביום המחרת כבר עבד בבציר של אגודת כורמי רחובות בהשגחת<persName> יצחק זאב</persName> <persName>אלטשולר.</persName>

 בתרס"ז קיבל משרת מורה במושבה בת-שלמה ובגלל התנאים הקשים עזב את המקום באמצע השנה, עבר ליפו ועבד בחנות למכונות-תפירה של <persName>דוד גרין</persName> ואח"כ בבית-החרושת לגזוז של <persName>בן-ציון רוחימוביץ.</persName> בבנין בתי "אחוזת בית" (היא תל-אביב בראשיתה) בתור מחסנאי ומשגיח על התמרים של הקבלנים <persName>האחים שלוש,</persName> בבנין הגימנסיה "הרצליה" ועוד. המשיך בפעילותו ב"פועלי ציון" ונבחר לועד המרכזי.

 ב-1908 נשא לאשה את<persName> אסתר</persName> בת <persName>חיים חייקל</persName> <persName>גורדון מדווינסק,</persName> שנודעה בחבורת העולים בשם "אסתר די דווינסקר".

 ב1912 גילו השלטונות הטורקיים פרוטוקול של ועידת "פועלי ציון" ביפו והוציאו פקודת מאסר על כל משתתפיה ששמותיהם מפורשים בפרוטוקול, וגם הוא בכללם. אז יצא מן הארץ בפספורט הרוסי החדש, שקיבל על שמו האמתי (שמו המושאל היה חיים שלמה קפלון). חזר לריישא שבגליציה וגם אשתו ובתו באו אליו שמה, ושם היה מורה לעברית וממנהיגי "פועלי ציון", ושם עברו עליו שנות מלחמתהעולם הראשונה והשנים הראשונות שלאחריה. והשלטונות הטורקיים חיפשו אחריו ולא מצאוהו, אך בראשית המלחמה, כשהחמירו מאד בחיפושים אחרי החשודים מבחינה פוליטית, מצאו וגירשו את<persName> זלמן דוידזון</persName> במקומו.

 ב-1923 חזר ארצה עם משפחתו, עבד בכבישים ובבנין תל-אביב, היה חבר "פועלי ציון" ובסוף הצטרף למפלגת פועלי ארץ-ישראל (מפא"י). עסק כמה שנים בממכר ירקות מתוצרת עברית, וזה קרוב ל-20 שנה הוא עובד בתור כותב בקשות בעירית תל-אביב.

 שמר בזכרונו הרבה סיפורים וניגונים מאוצר הפולקלור היהודי, הדריך שירה בצבור להחיאת שירי-עם נשכחים מהעיירה היהודית. בעת התחלת הישוב בצפון תל-אביב, כאשר התחבורה עם הצפון היתה רק בחולות ושממה, היה מכתת את רגליו שמה בלילות שבת להרצות על ספרות ופולקלור במסיבות "עונג שבת" של תושבי הצפון המנותקים מחיי התרבות שבעיר. חבר פעיל בחברת "ידע-עם" לפרסם בכמה מחוברותיה את רשימותיו על "צוואתו של ר' שמשון מאוסטרופולי" (מקדושי ת"ח).

 כשהוכרז על המלוה הלאומי עם יסוד מדינת ישראל, השקיע במלוה סך 500 ל"י - כל רכושו במזומנים שאסף לו לעת זקנה.

 צאצאיו:<persName> דבורה</persName> אשת<persName> יוסף ניישול</persName> (מנהל המוסד החינוכי בבית-אלפא, וגם היא מורה בו),<persName> אברהם</persName> (בוגר גימנסיה הרצליה, חבר קיבוץ תל-עמל ורפתן ראשי בו), <persName>יצחק </persName> (פועל, היה ממתנדבי הבריגדה העברית במלחמת העולם, ואח"כ במלחמת המולדת סגן מפקד גדוד "שועלי שמשון"),<persName> מאיר</persName> (חבר ומיסד קיבוץ אילון, במלחמת המולדת רב-סרן, סגן מפקד חטיבת "גבעתי").

</p></div>
         <div type="bibliogrphy">
            <listBibl>
<bibl>Volume: #4 ,Page: 1635 ,URL: http://www.tidhar.tourolib.org/tidhar/view/4/1635</bibl><bibl>Volume: #4 ,Page: 1637 ,URL: http://www.tidhar.tourolib.org/tidhar/view/4/1637</bibl>
<bibl>Volume: #4 ,Page: 1638 ,URL: http://www.tidhar.tourolib.org/tidhar/view/4/1638</bibl>
<bibl>Volume: #4 ,Page: 1639 ,URL: http://www.tidhar.tourolib.org/tidhar/view/4/1639</bibl>
<bibl>Volume: #4 ,Page: 1640 ,URL: http://www.tidhar.tourolib.org/tidhar/view/4/1640</bibl>
            </listBibl>
         </div>
      </body>
  </text>
</TEI>
