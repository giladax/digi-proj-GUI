<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #15 ,Page: 4705 ,URL: http://www.tidhar.tourolib.org/tidhar/view/15/4705</bibl><bibl>Volume: #15 ,Page: 4706 ,URL: http://www.tidhar.tourolib.org/tidhar/view/15/4706</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>מתתיהו שוהם</persName>

</head>
         <div><p> (מתתיהו משה פוליאקביץ)

 נולד ב<placeName>ווארשה</placeName> בשנת תרנ"ג (1893).

 לאביו<persName> פוליאקביץ</persName> (איש אמיד וסוחר גדול) ומצד אמו היה נכדו של ר' <persName>ישעיהו וישליצקי,</persName> ראש הקהילה בלודז'.

 בילדותו נתיתם מהוריו ונתחנך בבית סבו ובמיוחד אצל דודו <persName>ראובן (ריבלה) רוטנברג</persName> .

<persName>כאבטודידאקט </persName> רכש לו לימודי-קודש, ספרות עברית עתיקה, שפות לועזיות ומדעים שונים.

 ב-1915 נשא לאשה את<persName> בלה</persName> בת<persName> ישעיהו ראטנמר</persName> (מעשירי ווארשה, שירד מנכסיו במלחמת העולם הראשונה ; איש משכיל ובעל ספריה פרטית רבת-ערך, שהכילה ספרים יקרי-מציאות במקצוע היהדות והספרות העברית והכללית בכמה לשונות).

 בספרית חותנו בילה רוב שעות היום והשלים את השכלתו והחל לכתב שירים, <persName>שדוד פרישמן</persName> פירסמם ב"התקופה" מהשנים תרע"ט-תרפ"א, בחתימת שמו המשפחתי המקורי: פוליאקביץ. (שירו הראשון "שולמית" נדפס ב"התקופה", כרך ד', תרע"ט). ברבות הימים, בהתגבש דרכו הספרותית שינה את שמו<persName> למתתיהו שוהם</persName> , ובשם זה הוא ידוע בספרותנו.

 בשנת תר"ץ (1930) עלה לארץ, אך כעבור קרוב לשנתים חזר לפולין בעטייה של מצוקתו החומרית, כי לא מצא, כדברי עדותו, אחיזה כלשהי, שום אפשרות להתקיים בארץ, אפילו בדוחק. כאן, בימי שבתו בארץ חיבר, בהשראת המולדת העתיקההחדשה את הדראמה הגדולה "<persName>צור וירושלים</persName> '', שהופיעה בתל-אביב (1933), בהוצאת "דביר" ובהשתתפותו הכספית של המחבר. <persName>ח. נ. ביאליק,</persName> שהעריכו ואהדו, הפליג בשבח היצירה הזאת, בכותבו עליה: "דראמה זו תיחשב, בלי ספק, כמאורע-בספרותנו. - - - מרומי חזון, סבכי עלילה, להטי דמיון, רוכסי פסיכולוגיה ובינה פילוסופית רחבה ועמוקה כאחת נתמזגו בה יחד. - - - דראמה מקורית, שעתידה לכבוש לה מקום מכובד בתוך הספרות הדראמטורגית העולמית".

 לפי דברי המשורר<persName> מלכיאל לוסטרניק</persName> (נימפה) ב"תחומים" (תרצ"ח) אמר <persName>שוהם:</persName> "את הדארמה שלי, את "צור וירושלים" כתבתי בדם. - - - הייתי נרעש, נלהב. החזון נהפך למציאות. - - פצעתי את ידי ובנוזלים אדומים וחמים העליתי מתהום הנשיה את גיבורי".

 יצירה זו זכתה ב"פרס ביאליק" מטעם עירית תל-אביב (1933).

 מדוכדך עד היסוד ומסוער עד תהום הנפש היה, בחוזרו לפולין.

 הסופר<persName> צ. ז. וויינברג</persName> (ראה את הערך שלו בכרך זה), שהכירו מאז העמדת פסיעותיו הספרותיות


 הראשונות, מספר עליו בספר "אדם באוהל", לאחר שובו מהארץ: "לא הצלחתי - כה אמר - לא הצלחתי. ברוכה היא הארץ.- - - בשבילי לא היה מקום. חיפשתי לי אחיזה כלשהי ולא עלה בידי. כזר הסתובבתי בחוצות ואיש לא שם לב אלי. בכל זאת הנחילה לי הארץ טובה רבה. כתבתי את "צור וירושלים". חשבתי, שאבד לי כושר הכתיבה לעד, ושם, בארץ, שבה אמונתי בי".

 בחוזרו בעל-כורחו לפולין נאבק קשות על קיומו הכלכלי, בהתפרנסו מהוראה חלקית וכמרצה לספרות העברית ב"מכון למדעי היהדות" ב<placeName>ווארשה</placeName>. שפרופ' משה שור, רבה הראשי של ווארשה (ראה ערכו בכרך זה), שימש בו כרקטור.

 המשיר בעבודתו הספרותית, השתתף בעריכת כתב-העת "עמודים", דו-שבועון מטעם התאגדות הסופרים העברים בפולין, שכיהן בה שלוש שנים כיושב-ראש.

 לא מצא שלווה פנימית, כי נפשו היתה בציון, אותה כה אהב ואליה השתוקק, אך משאלתו לא ניתנה לו. הוא עיבד את היצירה שלו "צור וירושלים" להצגה מתוך תקווה, ש"הבימה" בארץ ישראל תציג את מחזהו.<persName> ח. נ. ביאליק</persName> השתדל בדבר, אך, "הבימה" לא נטתה לביים את המחזה ולהעלותו על קרשיה. אז כתב מתוך עקת-נפש לידידיו בארץ: "אם גם דברים כ"צור וירושלים"

 אינם לפי טעמה (של "הבימה"), אין אני דרמטורגן בשבילה, ולו גם אכתוב בזמן מן הזמנים דראמה חדשה, אני לא איצר, כמדומני, דבר טוב מזה, ומובטחני (סלח רגע קל למגאלומניה שלי), כי גם אחרים, שיגשו להתחרות לא ייטיבו "לדרמם" ממני, אבל לא מן הנמנע שהם ידעו יותר לספק את טעם "הבימה".

 הסופר-המבקר, עורך "הפועל הצעיר", <persName>ישראל</persName> <persName>כהן </persName> (ראה כרך רביעי, עמוד 1777),בדברו בפרשה זו, במסתו המצויינת ורחבת-היריעה על תולדותיו של<persName> מתתיהו שוהם</persName> ויצירתו הספרותית בספר "מתתיהו שוהם" (הוצאת "מחברות לספרות, 1965) ואשר

 באה גם כמבוא לכתבי שוהם (שיחק, מחזות ומסות), שהכין והביא לדפוס <persName>ישראל כהן</persName> ואשר יצאו בהוצאת אגורת הסופרים על ידי הוצאת "מחברות לספרות" (תל-אביב, תשכ"ה -1965), קובע: "מבחינה ספרותית אפשר שצדקה עשה הגורל עם "צור וירושלים" ועמנו, שהנוסח המעובד לא נתקבל, אלא נשאר לנו ולדורות הבאים הנוסח האמיתי כמות שהוא, משום שאין ספק, כי העיבוד "הקל" היה עלול לרשת במשך הזמן את המקור הכבד, אך מבחינה חברותית של הבמה העברית כלפי האמנות התיאטרונית וכלפי המחזה העברי, זוהי פרשה, אשר אין בה ממידת התפארת".

 כשחידש המו"ל העברי הנודע, <persName>אברהם יוסף</persName> <persName>שטיבל</persName> (ראה כרך י', עמודים 3582) את הוצאתהספרים שלו בפולין (1936) עמד הוא למצוא שם תעסוקה בעבודה ספרותית כמתכנן וכעורך, אך המוות ארב לו וקטפהו ללא עת.

 בערוב ימיו, ביודעו את טיב מחלתו (סרטן הכבד), כאשר חש בקיצו הממשמש ובא, התמסר רובו וכולו ליצירה ספרותית. כתב עוד שתי דראמות: "<persName>אלוהי ברזל לא תעשה לך</persName> " (הוצאת "שטיבל", ווארשה, תרצ"ז), <persName>ו"ישו ומרים"</persName> (מחזה זה פורסם מתוך אי-ידיעה בשם "המשיח"), בהן מתאר המחבר את הטראגדיה של האנושות, התועה בדרכי החיים בכל הזמנים ונכספת ומשתוקקת למשיח אמיתי פודה ומציל, גואל ומנחם ומביא אושר. הדראמה "<persName>ישו ומרים</persName> " לא הושלמה, נשארה בכתובים, לא ראתה אור ואבדה בימי-השואה בפולין.

 פרט למחזותיו דלעיל יש עוד להזכיר את דראמת-הביכורים שלו <persName>"יריחו</persName> ", בה מתוארת ההתנגשות הראשונה של היהדות עם האליליות ; "<persName>בלעם</persName> " דיאמת הברכה והקללה, או האופטימיות והפסימיות. כל ארבעה מחזותיו התנכ"יים-היסטוריים שופעים רעיונות עמוקים והמיה נוסטאלגית על תפארת העבר שלנו ועל גבורה קדומה, והם כתובים בלשון שירית ובסגנון מקראי.

 מסות שלו פורסמו גם ב"מאזנים" (שנה ג'. תרצ"ב); "גליונות" (תרצ"ו - תרצ"ז); "ספר השנה ליהודי פולניה" (תרצ"ח).

 נפטר בוורשה כ"ה בתמוז תרצ"ז (4.7.1937) והוא רק בן 44 שנה.

 חשוך בנים היה. (מ. ה.)

</p></div>
         <div type="bibliogrphy">
            <listBibl>
<bibl>Volume: #15 ,Page: 4705 ,URL: http://www.tidhar.tourolib.org/tidhar/view/15/4705</bibl><bibl>Volume: #15 ,Page: 4706 ,URL: http://www.tidhar.tourolib.org/tidhar/view/15/4706</bibl>
            </listBibl>
         </div>
      </body>
  </text>
</TEI>
