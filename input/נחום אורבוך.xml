<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 186 ,URL: http://www.tidhar.tourolib.org/tidhar/view/1/186</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>נחום אורבוך</persName>

</head>
         <div><p> נולד בעיר פרוז'ני, פלך גרודנה, צפון-פולין, בשנת תר"ל (1870), לאביו ר'<persName> ברוך הלוי, </persName> שלפי מסורת המשפחה מוצאו מגזע רש"י ולמעלה על דוד המלך, קרובו של המגיד הנודע ר'<persName> יצחק אהרן רפאפורט</persName> מווילקומיר. למד בחדר ובישיבות. נלקח לצבא, שרת

 בואמושץ' שבפלך לובלין בימי הצארים אלכסנדר השלישי וניקולאי האחרון (השני) והגיע לדרגת סגןקצין. למעלה מזה לא יכול להגיע בגלל יהדותו. בתקופת שרותו בצבא בא בדברים עם הרב וראשי הקהלת בעיר ההיא וביזמתו והשתדלותו הוקם שם מטבח כשר לחיילים היהודים שבגדוד ההוא. אחרי גמר שרותו בצבא השתקע בעיר מולדתו פרוז'ני והתפרנס מיגיע כפו כמכונן ומתקן מכשירים מיכאניים, וכן התמסר לעסוק בצרכי צבור, והיה עוזרו ויד ימינו של רב העדה, ר'<persName> אליהו פיינשטיין.</persName>

 בקיץ תרס"ד עלה עם אשתו לא"י והתישבו בשכונת מאה שערים בירושלים. כאן ניסה לעסוק במלאכתו, עד כמה שנמצאה עבודה בירושלים בימים ההם, אך בעיקר התמסר למצוות ומעשים טובים ולעשית העבודה הקשה שבעסקנות צבורית. במשך

 הזמן הכירוהו תושבי מאה שערים והשכונות הסמוכות. כאדם מסור לעבודת הצבור לשם שמים והעמיסו עליו עוד ועוד עבודות ותפקידים, והוא לא השתמט מהחובה, אלא התאמץ למלאותה באמונה. ועלה בידו בתקופת מלחמת-העולם הראשונה להשפיע על התושבים האמידים ולקבל מהם מזון לחלקו לעניים בקביעות, וכן הצליח להפעיל אנשים נכבדים ובעלי השפעה לעשות פה ושם לטובת אחים נתונים בצרה.

 אחרי המלחמה נתמנה בהסכמת התושבים למוכתר של שכונת מאה שערים ועוד 11 שכונות שבקרבתה. נבחר כציר לאספת הנבחרים הראשונה, אך מאז לא התערב עוד בפוליטיקה הגבוהה אלא התמסר לעסקנות בחוגו המצומצם, בו יכול לפעול ביתר הצלחה. השתתף ביסוד חברת "תפארת בחורים" מיסודו של הרב ר'<persName> אברהם אלישוב</persName> מהומל לשם חיזוק לימוד תורה של נוער עובד חרדי ונבחר לגבאי ראשי בה. כן הוא משרת את הצבור כעסקן וגובה של שכונת מאה שערים, עסקן של בית-הכנסת "ישועות יעקב", מארגן הרצאות תורניות במאה שערים. עושה תעמולה בעל פה ובכתב למען חברה ללימוד זוהר וחברה לאמירת תהלים ומשדל יהודים בכל עת צרה להתאסף בבית הכנסת לאמירת תהלים. מיסד ועסקן בחברת "אהבת רעים" לגמילות חסדים ועזרה הדדית של חברי האגודות לזוהר ולתהלים, גבאי בהכנסת-אורחים מאה שערים ומיסד בית-הכנסת "בית הלוי". את זכרונותיו ופעולותיו לעזרת רבים במלחמת-העולם הראשונה פרסם בספר "אשיחה בנפלאותיך" ולשם תעמולה לפעולות החסד פרסם ספר בשם "אהבת רעים", וכן פרסם מאמרים וקריאות לצבור לחיזוק פעולותיו הנ"ל להפצת תורה לנוער העובד ולאמירת תהלים בצבור בעתות צרה.

</p></div>
         <div type="bibliogrphy">
            <listBibl>
<bibl>Volume: #1 ,Page: 186 ,URL: http://www.tidhar.tourolib.org/tidhar/view/1/186</bibl>            </listBibl>
         </div>
      </body>
  </text>
</TEI>
