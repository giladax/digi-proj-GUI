<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #19 ,Page: 5623 ,URL: http://www.tidhar.tourolib.org/tidhar/view/19/5623</bibl><bibl>Volume: #19 ,Page: 5624 ,URL: http://www.tidhar.tourolib.org/tidhar/view/19/5624</bibl>
<bibl>Volume: #19 ,Page: 5625 ,URL: http://www.tidhar.tourolib.org/tidhar/view/19/5625</bibl>
<bibl>Volume: #19 ,Page: 5626 ,URL: http://www.tidhar.tourolib.org/tidhar/view/19/5626</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>נחום יצחק מרקין</persName>

</head>
         <div><p> נולד ב<placeName>קרוגלה</placeName> (רוסיה) בשנת תרנ"ג (1.4.1893).

 לאביו ר' <persName>הלל מרקין (מפורסם בתורה, רב, ועסק</persName> במסחר הפרוות) ולאמו <persName>שרה</persName> בת<persName> דוד</persName> (דני)<persName> מזא"ה.</persName>

 קיבל חינוך מסורתי וכללי בתורכיה.


 במלחמת העולם הראשונה, כשתורכיה לחמה ברוסים, נאלץ כנתין רוסי להגר מקושתא (תורכיה) לסופיה (בולגריה). שם נתקבל כפקיד בחברת טבק "כי אזי-אמין".

 בסופיה נשאר 5 שנים. הכיר שם צעירה בשם <persName>פרלה</persName> לבית <persName>אליעב.</persName> הוריו התנגדו לשידוך ונאלץ לנטוש אותה. הם אף הצליחו, בעזרת המלך<persName> פרדינאנד,</persName> להשיג פקודת גירוש נגדה ממקום מושבה סופיה למקום הולדתה. אחד מחבריו יעץ לו שיפנה <persName>לגיאורגי</persName> <persName>דימיטרוב,</persName> שתפס עמדה בולטת בתנועת הפועלים.

<persName>דימיטרוב</persName> הביא אותו למפקד העיר ולפי הוראותיו הביאו עדויות על יושרה וכו'.<persName> דימיטרוב</persName> אמר לו: "עתה הכל בסדר, לא יגרשוה כה מהר. מעבירים אותה לבית החולים ונותר די זמן לפעול".

 בשנת 1917 נשא אותה, את <persName>פרלה</persName> בת <persName>אליאב</persName> לאשה.

 בינתיים הגיעה שנת 1917 ועמה המהפכה הבולשביסטית ברוסיה. ממשלת בולגריה עשתה כל המאמצים כדי לשלוט במצב. שליחים קומוניסטיים מרוסיה באו לסופיה. <persName>דימיטרוב</persName> פנה אליו וביקש עזרתו, כעובד בפירמה מסחרית לטבק, שיש לו קשרים עם נבחרי הממשלה. ענה לו: "כל מה שתבקש, אעשה, באם רק יהא הדבר באפשרותי". הדבר היה בסידור דרכונים מזוייפים, לכל ארץ שיבקשו אותם השליחים. ואמנם הצליח. הוצע לו כסף רב - וסירב, היות והחזיק את <persName>דימיטרוב </persName> לא רק בתור אדם, כי אם בתור מלאך, וכך הוא נראה גם בעיני רוב הבולגרים.

 לפתע ניתנה נגד דימיטרוב פקודה לאסרו. עוקבים אחריו בכל מקום, מבקשים לאסרו, אם לא גרוע מזה. חרף כל הסכנות הכרוכות בדבר בא <persName>מרקין</persName> לעזרתו, והצליח להביאו אישית לגבול היוגוסלבי על מנת להבריחו. הדבר נתגלה למשטרה שהוא עזר <persName>לדימיטרוב </persName> לברוח, חושדים רק בו. ומובן ,שחייו היו בסכנה, לא רק במאסר, כי אם בהוצאה להורג גם בלי פסק-דין. בסיוע אלמונית, סודר עבורו דרכון פולני והצליח להגיע למצרים. שם התבסס מצבו במסחר.

 והנה נודע לו מתוך העתונות, שהיטלר אסר את דימיטרוב באשמת הצתת הרייכסטאג, וחייו נתונים

 בסכנה. בלא להרבות במחשבה וללא דיחוי, העביר מכספו 1000 לירות שטרלינג לצורך הגנתו. זאת עשה באמצעות אשתו לובה, אותה הכיר. אחרי שחרורו מהכלא הנאצי מחוסר הוכחות משפטיות.

 נבחר בהסכמת<persName> סטאלין,</persName> לראש הקומינטרן העולמי במוסקבה, ולאחר מכן, כיהן כראש הממשלה הקומוניסטית בבולגריה - וזאת עד סוף ימיו.

 בשנת 1924 חזר לארץ.

 עסק בחקלאות.

 אח במסדר הבנאים החפשים "משכן מוריה".

 בשנים 1945/6 היה חבר לח"י (לוחמי חירות ישראל) או כפי שקראו להם "קבוצת שטרן" על שם מפקדה <persName>אברהם שטרן - יאיר</persName> (ראה את הערך שלו בכרך שני, בעמוד 1014). האמין בפעולותיהם, ולא במרבים בדיבורים. אירגון זה נראה לו כפעיל ממש. כשלעצמו היה תמיד בלתי מפלגתי, סתם יהודי. אולם חשב "האם די בכך שיגרשו את האנגלים מהארץ ? זה בלבד אינו מספיק להם... מי יכיר בהם, באם יכריזו על מדינה עצמאית ? והוא עונה : דומני שהמפלגות שלנו באותה תקופה, לא התעמקו בקושיה זו, הדבר הטריד אותו, האמין, כי דווקא הרוסים יהיו נכונים להסכים עם זאת. מאחר וסמך על קשר ידידות דווקא עם ידידו <persName>גיאורגי דימיטרוב</persName> הבולגרי, ממקורבי <persName>סטאלין</persName> עצמו, שהתפרסם אז לראשונה בעולם הרחב - עקב עלילת הנאצים שהוא<persName> מרקין,</persName> הוא היוזם העיקרי לשריפת הרייכסטאג לפני מלחמת העולם השניה.

 ואז הוחלט בהנהלת לח"י, שעליו לחפש דרכים איך להיפגש עם <persName>סטאלין,</persName> והיות וסמך על עזרתו של <persName>דימיטרוב,</persName> הוחלט לצייד אותו ב"תעודה רפואית", המעידה שהוא חולה, ואת מחלתו ניתן לרפא רק בחו"ל, ביחוד בצ'כוסלובקיה.

 הגיע לשווייץ והתקשר עם השגריר הבולגרי, אך הוא סירב לתת לו דרכון לבולגריה, מקום הימצאו של <persName>דימיטרוב</persName> . השגריר ביקש ממנו שימסור לו את מכתבו האישי לדימיטרוב והוא יעביד אותו אליו. לא היתה לו ברירה, היות ולתשובה יש לצפות חודשים מספר. לפתע, נתקבל מברק ממוסקבה : אשרת הכניסה אושרה. משקיבל את תשובתו החיובית המזמינה אותה אליו, נתגלה קושי מיוחד: יוגוסלביה, היא מסרבת לתת לו אשרת מעבר וזה העמיד אותו בפני מבוי סתום, ואז פנה לשגרירות הרוסית בג'נבה והמזכיר הראשון, אחרי <persName>שמרקין</persName> הסביר לו מטרת נסיעתו פנה להוראות מגבוה. לבסוף, קיבל את "הפתק" שאיפשר לו לנסוע למחוז חפצו, ובא לפרג (צ'כוסלובקיה).

 בהיותו בשווייץ קשר קשרים עם הבונים החפשים. הדבר נראה לו לטובת הענין, הואיל וידע, כי גם ראש ממשלת צ'כוסלובקיה -<persName> בנש</persName> - חבר במיסדר זה. ואכן, לאחר שהדק את קשריו עם הבונים החפשים המקומיים, נתקבל בלבביות אצל<persName> בנש</persName> . גילה לו את מטרת נסיעתו. על בקשתו שבנש יעזור לו במשהו, ענה: "האם אינך יודע כי בעיני<persName> סטאלין</persName> והרוסים


 אנו בחזקת טריפה ? עזרתי במקרה כזה, עלולה רק להפריע"... גילה לו, כי מטרתו להיפגש עם<persName> דימיטרוב</persName> בבולגריה. על כך הגיב מיידית: "רק הוא יעזור וגם יכול לעזור". ואכן, לאחר חודשים מספר, התאמתו דבריו. נסיעתו לבולגריה נתעכבה מחמת שיבושי רכבות. נתקע במחצית הדרך, כשטיפלן <persName>לדימיטרוב</persName> שטרם הגיע למשרדו, ענה לו מזכירו: <persName>"דימיטרוב</persName> כבר שאל עליך. הוא בטוה שאתה בדרך אליו. אתקשר עמו מיד ואמסור את תשובתו". כעבור שעתיים, כששוטט בעיירת גבול, שמע לפתע כי שוטרים וקצינים קוראים בשמו בקול רם. חשב שעומדים לאסרו. אולם, היפוכו של דבר: בידיהם היתה פקודה להביאו ישר<persName> לדימיט</persName> <persName>רוב.</persName> אף קרון רכבת מיוחד הועמד לרשותו, כדי להעבירו לסופיה.

 בתחנת הרכבת התאספו קצינים ופקידים שונים, נדהמים ושואלים : "מי הוא אדם זה, שלמענו נשלח קרון מיוחד?"

 כך הגיע לסופיה. לקראתו צעד<persName> גריגוב</persName> , מזכירו של<persName> דימיטרוב,</persName> והסיע אותו במכוניתו של <persName>דימיטרוב.</persName> רצונו היה להביאו ישר ל"וילה ורניה", לפנים חווילתו של המלך, ועתה מקום מגוריו של דימיטרוב כראש הממשלה. <persName>מרקין סירב,</persName> צרונו היה לפי שעה להסתפק רק בחדר צנוע ברחוב "צאר סמיון".

 למחרת, כשהגיע לארמונו והודיע לו על בואו, <persName>דימיטרוב </persName> בעצמו ירד במדרגות לקבלו. עלו לחדר עבודתו הפרטי, הוא החווה בידו על הדלת, כי הוא יהיה הראשון להיכנס לחדרו. סירבתי: "אתה ראשון ואני אחריך", בעודו עומד בדלת, בין עמודי השיש של הכניסה, בירך אותו: "כנהוג לכל אדם ימי שמחה מעטים מאוד. ולי - שלושה ימי חדוה, האחד: כשהכרתיך לראשונה, השני: כשהברחתיך דרך הגבול, והשלישי: כשהנך מקבלני עתה ודווקא כראש הממשלה". הוא התרגש: "העמיד לרשותו "כרטיס לבן", המאפשר לכל המחזיק בו להתהלך חפשי "בלא כסף" ובכל מקום. אולם סירב לקבל את הכרטיס מטעם פשוט שגילה <persName>לדימיטרוב</persName> : לקח בחשבון שבאותה סופיה שרצו סוכנים בריטיים בכל אתר ואתר והיה צורך להיזהר מסקרנותם.

 כשנפגשו למחרת ניגש מרקין ישר לעניין ואמר לו: "הנך מכירני די, לא באתי אליך כפרט, אלא כארצישראלי ואפילו כבא-כוחו של לח"י, שעל דגלו חרות - שחרור המולדת. ועתה, כל אשר דרוש לי הוא קשר עם<persName> סטאלין,</persName> כדי לקבל סיוע בצורת משלוחנשק והדרכה בידי מומחים ללוחמת-מארב, הידועה להם מכבר. אמר לו ברורות: "מבין אני כי בולגריה עצמה אינה רשאית לעזור לנו, אך רוסיה - כן !"...

<persName>דימיטרוב</persName> ניגש מייד לטלפון, הרים את השפופרת (היה לו קשר ישיר עם הקרמלין ואף עם סטאלין עצמו). שיחתו עם סטאלין נמשכה כעשר דקות. לאזנים הגיעו כמובן רק דבריו של <persName>דימיטרוב</persName> שמסר <persName>לסטא</persName> <persName>לין:</persName> "על ידי יושב חברי וידידי הטוב ביותר. הוא קרוב לי מאוד. יש לו תוכנית כלשהי בעניין פלשתינה והוא רוצה להתקשר דווקא אתך".

 כשנסתיימה השיחה מסר לו: "זה יהיה..." ושוב נפרדו.

 ביום השלישי לפגישתם, הכריז בפניו<persName> דימיטרוב;</persName> "סע למוסקבה !", ביקש ממנו שיצטרף אליו, <persName>ודימיט</persName> <persName>רוב </persName> ענה: "אתה עצמך טענת כי כאן שורצים סוכנים אנגלים ואפילו אמריקנים : הדבר יתגלה..." והוא ענה: אם אסע לבדי, לא אמנע מלהיפגש עם יהודים במוסקבה ואז בלי לומר מלה, ישלחו אותי לאיזה "פנה"..."

<persName>דימיטרוב</persName> הסכים : "אתה צודק".

 התקשר שוב עם סטאלין בנוכוחתו, שיחה בת חמש דקות, ובסופה הסביר למרקין: שליח מיוחד יגיע. <persName>מסטאלין</persName> לפגישה אתך".

 חלפו רק ימים מספר, ולפתע בארבע לפנות בוקר הופיע אצלו <persName>גריגורב</persName> , והוא הביאו לחווילה מחוץ לעיר והשאירו יחידי. לצלצולו בדלת, פתחה אשה רוסית זקנה, ושאלה : "מרקין אתה" ? מיד הכניסה אותו לבית והוסיפה: "יש לחכות, בעוד רבע שעה יבוא האיש''...

 משהופיע השליח, והפעם ישר ממוסקבה, <persName>מרקין</persName> הציג את עצמו בשמו המלא ,אולם השליח הסתייג: את שמי לא אגלה לך". <persName>מרקין </persName> מסר לו מה שיש לו לומר והוא רשם בשקט. השאלה שהטרידה אותו היתה: "העיקר, מה חושבת רוסיה ? אם יווצר מצב והאנגלים ייאלצו לעזוב את א"י, האם תכירו אתם, הרוסים, במדינת ישראל שתקום ?"

 אולם לשליח עניינו קודם כל שאלות צדדיות: פרטים על אירגון לח"י ? מרקין שאל אותו, באילו פרטים הוא מעוניין ? והוא ענה ישירות: "כמה חברים אצלכם ? מה הנשק שברשותכם ? כמה חברים קומוניסטים ביניכם ?...

<persName>מרקין</persName> סיפק את סקרנותו עד כמה שאפשר, בלי להרבות בפרטים: "כמובן, לא ענה על כל הפרטים, בלי שיהיה לו אפשרות להתקשר עם מטה הלח"י שבארץ".

 יום לפני שובו, היתה הצעה בפיו: "נלך יחד, נטייל קצת". טיילו ברחובות סופיה, הפעם בשדרות "הצאר אוסבובודיטל". שוחח עמו בשפה הצרפתית ששלט בה, ולפתע פנה אליו ואמר: אם יותר קל לך לדבר באידיש - דבר. נבין האחד את השני, אבל השליח לא הודה בפני מרקין שגם הוא יהודי, ולפתע הפתיע אותו: "בסך הכל יש לכם בא"י בקרב הלח"י שלושה חברים קומוניסטים בלבד, ודרך אגב הרשימה המלאה של כל חבריך בלח"י, היא כבר מזמן בידינו: והעתקה נמצאת אפילו בידי ידידך,<persName> דימטרוב</persName> עצמו, וסיים : עלי לנסוע, אם תשמע דבר חדש מאתנו, הרי רק <persName>מדימיטרוב</persName> עצמו.

 חלפו כשמונה עשר ימים, ולא היה יום מבלי שנפגש עם "גד" (דימיטרוב). הוא היה מרוצה להחזיקו עד כמה שאפשר יותר. <persName>מרקין </persName> טען לפניו: "ראה, אני כרגע חייל ואין לי די זמן להיות בחוץ לארץ, היות והתגייסתי שם בלח"י".

 פתאום הטיל <persName>דימיטרוב</persName> לעברו הכרזה שזיעזעה אותו: "אחרי שדיברתי עם<persName> סטאלין,</persName> בטוחני שבסופו


 של דבר תהיה לכם מדינה (בבולגרית: דרז'בה): אמנם קטנטונת, אך לבטח תהיה..."

 "אם כך הדבר, מדוע אין הם משתתפים במאמצינו ? עזרו לנו !", ותשובתו היתה: "בשורותיכם יש רק שלושה חברים קומוניסטים בלבד". טען מרקין: אתם עוזרים ליוונים, מדוע לא לנו ?"

 "זה דבר אחר, אתם לא מפלגה קומוניסטית, וביחוד ידוע לנו, שבראש ממשלתכם יעמוד אדם בשם <persName>דוד בן-גוריון,</persName> והוא בעינינו הסוציאליסט הגרוע ביותר שבעולם : גרוע אפילו <persName>מבווין</persName> האנגלי"... (הדברים נאמרו בחודש מארס 1948).

 לא נותר לו, אלא לבקשו שיאפשר לצעירים יהודים לעזוב באופן חפשי את גבולות בולגריה, לשם הגירה לא"י. ואמנם כך היה: ניתנה הוראה למשטרה "לעצום את עיניה" בעת מתן היתרי-יציאה לבחורים יהודים צעירים לשם נסיעתם לא"י. חבריו של <persName>די</persName> <persName>מיטרוב</persName> במפלגה וביחוד בין הנציגים הרשמיים, רגזו על הוראה זו: "הכיצד ? תעמולה ציונית בארץ קומוניסטית ?", בפרט רגז על כך שר האוצר: האיך אפשר לוותר על יהודים צעירים אלה ? האין הם החומר האנושי הטוב ביותר, בבתי החרושת שלנו, במסחר : גורם עבודה כה יעלי ?"

 הדברים הגיעו <persName>לדימיטרוב</persName> . הוא התחיל להסס. <persName>מר</persName> <persName>קין </persName> הניס את ספקותיו: "האם אתה עצמך לא היית יושב-ראש הקומינטרן במוסקבה, עמדה עולמית בדרג רם ביותר: בכל זאת, בהזדמנות הראשונה, כשאף יכולת לחזור למולדתך ולהיות פעיל כאן בין בני עמך, עזבת את הכל למענם! והאם אותו דבר אינו קדוש גם ליהודים ? האם לא תיתן להם את ההזדמנות להצטרף לעמם במולדתם ? האין הצדק העליון מחייב זאת ?"

 ואז באה פקודתו הסופית: "כל הרוצה לעזוב, יעזוב! אולם, בהגבלה אחת, כל מהגר לא יטול עמו יותר מעשרה קילוגראם מטען".

 ביחוד רגזו על צעד זה הקומוניסטים היהודים, שלגביהם היה זה כתקיעת סכין בגב. הם אף גרמו צרות. גם על כך התגבר <persName>מרקין.</persName> ניתנה לו אפילו גישה חפשית לכל בתי הדפוס, לשם הדפסת כרוזים הקוראים לעליה ובהם פרטים מלאים על מלחמת הלח"י בא"י. כמו כן, הורשה להפיצם ביד רחבה. כמובן, בקרב היהודים.

 דיבר עם<persName> דימיטרוב</persName> על משלוח נשק, וכאן נתקל בסירוב מוחלט: "רוסיה לא תיתן לכם נשק ולו אפילו כבר הקמתם את מדינתכם. אך ברירה בידכם והיא טובה מאוד: אם לא מרוסיה, יש לקבלו מצ'כוסלובקיה".

 ועוד סוד כמוס גילה לו אז: בשום פנים ואופן לא אוכל להבין את עמדת בא-כוחכם באו"ם, כשצ'רפקין שלנו דרש הרחבת הגבולות עד כמה שאפשר יותר, הסתפק שרת שלכם במועט ודווקא מפיו שומעים די"..., גם פרט זה ידע היטב<persName> דימיטרוב</persName> ולא הסתיר זאת מ<persName>מרקין.</persName> לפי בקשתו, מסר לו <persName>מרקין</persName> תזכיר מפורט ברוח לאומית על תולדות העם היהודי, על מלחמות השח

 רור ואף את בר-כוכבא לא שכח. התזכיר נכתב בשפה הבולגרית והעתק ממנו נמצא בידי מרקין.

 דימיטרוב חלה פתאום במחלה אנושה והקשר הישר עמו ניתק ולא היתה כבר כל יכולת לפגשו.

 בהיותו רתוק למיטתו, הוציא פקודה נוספת לתיקון ההוראות הקודמות ואף זה לא היה דבר של מה בכך: " יהודי בולגריה היוצאים לארץ, מורשים לקחת עמם את כל רכושם, כל אשר ירצו, ללא כל הגבלה. (פרטים אלה: "פגישה עם דימיטרוב ועם נציגו של סטאלין בשליחות לח"י", נדפסו מפיו של מרקין ע"י ד"ר<persName> יעקב וינשל</persName> בעתון "הבוקר" בת"א מיום 15.5.64 בעמודים 6 ו-12. כיום מרקין: חקלאי, תושב פתח-תקוה).

</p></div>
         <div type="bibliogrphy">
            <listBibl>
<bibl>Volume: #19 ,Page: 5623 ,URL: http://www.tidhar.tourolib.org/tidhar/view/19/5623</bibl><bibl>Volume: #19 ,Page: 5624 ,URL: http://www.tidhar.tourolib.org/tidhar/view/19/5624</bibl>
<bibl>Volume: #19 ,Page: 5625 ,URL: http://www.tidhar.tourolib.org/tidhar/view/19/5625</bibl>
<bibl>Volume: #19 ,Page: 5626 ,URL: http://www.tidhar.tourolib.org/tidhar/view/19/5626</bibl>
            </listBibl>
         </div>
      </body>
  </text>
</TEI>
