<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #10 ,Page: 3615 ,URL: http://www.tidhar.tourolib.org/tidhar/view/10/3615</bibl><bibl>Volume: #10 ,Page: 3616 ,URL: http://www.tidhar.tourolib.org/tidhar/view/10/3616</bibl>
<bibl>Volume: #10 ,Page: 3617 ,URL: http://www.tidhar.tourolib.org/tidhar/view/10/3617</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>נחום תשבי (טיש)</persName>

</head>
         <div><p> נולד בשבט תרמ"ו (25.12.1885 לפי הלוח הישן) ביאנוב שבמחוז גרודנא, רוסיה.

 לאביו<persName> יעקב טיש </persName> ולאמו<persName> אסתר</persName> לבית<persName> רזניק </persName> (משפחה עשירה משני הצדדים, אבי אמו היה בעל תעשיה במוסקבה).

 למד עד גיל בר-מצוה בחדרים ואח"כ בגימנסיה פרטית בפראגה שליד וארשה. לבית-ספר גבוה ברוסיה לא נתקבל בגלל היותו יהודי והמספר הסידורי של בקשתו עבר את המכסה הקצובה לקבלת יהודים, ולכן הוכרח ללמוד בארצות אחרות.

 ב-1905 נתקבל ללמוד אלקטרו-טכניקה בפוליטכניקום בעיר קייתן שבגרמניה, אח"כ עבר ללמוד באוניברסיטת לוזאן שבשווייץ. שם היה פעיל במפלגה הסוציאליסטית הרוסית, שהיתה מהפכנית במגמתה, והוא השתתף בה יותר לשם מלחמה במשטר הצארי האנטי-יהודי מאשר לשם הפיכת המשטר הכלכלי. במפלגה היו גם סוכנים-פרובוקטורים, שמסרו לבולשת הצארית ידיעות על דיבוריהם ומעשיהם של חברי המפלגה, וכשבא <persName>נחום טיש </persName> ב-1907 לבקר את הוריו ברוסיה נאסר ונדון ל-15 שנות מאסר. אחרי שש שנות ישיבת בכלא הצליח להשתחרר ולצאת לבלגיה והתחיל ללמוד חקלאות באוניברסיטת זמבלו. והנה פרצה מלחמת העולם ב-1914 והצבא הגרמני פלש לבלגיה, ובתור נתין אויב (רוסי) היה צפוי להכלא במחנה הסגר, אך הוא כבר הפסיד זמן רב מדי בישיבה בטלה בהסגר, ולכן עבר בזרם הפליטים לאנגליה.

 נתקבל ללמוד בקולג' המלכותי בלונדון, גמר והוסמך למהנדס מרכנטיל.

 ב-1916 נתקבל לשרות בתפקיד אחראי במיניסטריון-המלחמה בלונדון וזכה להכרה על המצאותיו לשיפור כלי הנשק.

 ב-1920 עמדו לצרפו מטעם בריטניה, בגלל בקיאותו בענינים ושליטתו בשפות (שלט בשבע שפות בדיבור ובכתב), למשלחת בינלאומית למשאל-עם ולקביעת גבולות גרמניה-דניה בשלזוויג-הולשטיין. אך הוא ויתר על התפקיד הדיפלומטי ונענה להזמנה לשרת את עמו כמנהל המחלקה למסחר ותעשיה, שנוסדה אז בהנהלה

 הציוניות המרכזית בלונדון, שהוטל עליו ליצור אותה יש מאין ולקבוע לה דרכי פעולה.

 ב-1922 נתמנה למנהל המחלקה למסחר ותעשיה בהנהלה הציונית בירושלים.

 באותה שנה, 1922, עלה לארץ, השתקע בירושלים והתחיל במילוי תפקידו.

 ב-1925 נשא לאשה את<persName> צילה </persName> בת<persName> זליג וויין</persName> (לעת זקנה יצא ברגל מפינסק והלך חלק גדול של הדרך ברגל, לעלות לארץ כדי להקבר בהר הזיתים).

 בבואו לארץ החליף את שם-משפחתו הגלותי<persName> טיש</persName> בשם העברי<persName> תשבי</persName> . לפי תפקידו היה עליו לטפח את המסחר והתעשיה כגורמים כלכליים שישמשו יסודות לבנין "הבית הלאומי" היהודי בארץ. במסחר כבר היו

 מצויים אנשי הון ובעלי ידע ונסיון ויזמה, ומצד המחלקה היה צורך בעיקר בהכוונת הפעילות המסחרית שבישוב שתהא תואמת את צרכי בנין הארץ, ואילו בתעשיה היה צורך ליצור יש מאין, ליזום, לעודד, לעזור שתעשיה תוכל לקום, להתקיים ולהתפתח. והוא הבין את יעודו ובמשך עשרות שנים שקד על מילויו בכושר ובמסירות. היו מקרים, שמישהו הוציא תוצרת משובחת בשיעורים קטנים, בממדי בית-מלאכה, והיה <persName>תשבי </persName> מעודד אותו לייצר לפי הידע שלו בממדים מוגדלים של תעשיה והיה מספק לו את האשראי הדרוש לכך מאת המחלקה של ההנהלה הציונית ואח"כ של הסוכנות היהודית).

 שקד על ארגונם של בעלי התעשיה בגוף מלוכד והיה אחד מראשי המיסדים של התאחדות בעלי התעשיה ונבחר לחבר-כבוד בועד הפועל ובנשיאות שלה. בכל ענין שייזם או שנתבקש לעזור בו, היה לומדו לכל פרטיו ממראה עינים ולא חס על הטורח לנסוע ולעמוד על תהליכי העבודה. ביזמתו הובאה לארץ תעשית היהלומים, בהשפעתו נוסדו מפעלי-מפתח רבים בארץ ("וולקאן", פניציה", "אתא", "חבק". "תרזה" ועוד), ואף המציא המצאות שונות שאושרו כפאטנטים. היה סולל דרכה של תנועת התעמולה למען תוצרת הארץ ומהראשונים להשתמש בפועל במוצרים מקומיים אף


 כשעדיין לא הגיעו לשכלול, וכחבר הועדה המתמדת ליד המחלקה למסחר ותעשיה בממשלה המנדטורית נלחם בעד התעשיה היהודית ומכסי מגן לטובת תוצרת הארץ, מול התנגדות עיקשת של הפקידים הבריטיים, שלא האמינו באפשרות לכונן כאן תעשייה בעלת כושר קיום. (מלחמות כאלה היו לו גם עם החולישים על התקציבים בסוכנות היהודית, שראו את עיקר בנין הארץ בחקלאות והתייחסו לתעשיה בפקפוק ואף בשלילה). פרט אחד לדוגמה: הבריטים טענו, שאי אפשר לגדל בארץ סלקסוכר ראוי לעיבוד בתעשיה, ובכן עודד תשבי את החקלאים לגדל סלק בזה לנסיון, וכשהביא דוגמאות של סלק טוב לתעשיה מכל הבחינות, שינו הבריטים את החלטתם. ביקר בכל הארצות השכנות ללמוד את הצרכים והשווקים, כדי ללמוד את הדרכים לכינון בארצנו מרכז לאספקה תעשיתית לכל המזרח הקרוב. ביזמתו נחתם חוזה מסחרי בין הסוכנות היהודית ובין ממשלת שווייץ על אף התנגדות הבריטים, שראו בכך מעשה של ריבונות ממלכתית מצד הנהגת "המדינה היהודית בדרך", אך הוכרחו להודות אח"כ, שהחוזה הביא תוצאות טובות לכלכלת הארץ.

 לפני מלחמת העולם השניה עמד בקשרים עם תעשיינים יהודים משווייץ ומצרפת בדבר יסוד תעשית שעונים בארץ, ועם מהנדסים ובעלי הון יהודים בדבר יסוד כבשנים גדולים ליציקת פלדה, וכן פתח בתעמולה ליעור הארץ בקנה-מדה רחב על בסיס מסחרי. רבות מיזמותיו, שנתקלו במעצורים מצד השלטון הבריטי, הגיעו אח"כ לידי ביצוע ושגשוג תחת משטר הרצון הטוב והעזרה של ממשלת ישראל, ובכך נתאשר בפועל, שחזונו רחבהמעוף לא היה דמיוני, אלא מעשי בהחלט. היה ממיסדי שכונת בית הכרם ומראשוני הבונים בה. גם בשטחים הצבוריים שפעל בהם דרך אגב (כגון כחבר ועד ההורים של הגימנסיה העברית) היתה ניכרת פעילותו הקונסטרוקטיבית, וכן בפעולה הצבורית למען הנוער העזוב.

 בחייו הפרטיים התנהג בצנע. פעם סירב לקבל העלאת משכרתו בהתאם לדרגת תפקידו, באמרו שגם משכרתו כמו שהיא מספקת לו למחיה. לקונגרסים הציוניים ובמסעות אחרים לרגל תפקידו היה נוסע במחלקה שלישית.

 משהכירו גם אנשי ההסתדרות באפשרויות התעשיה וקמה תעשיה קיבוצית והסתדרותית, נלחם הוא בעד היזמה הפרטית בתעשיה, ונימוקו היה, שהמשקיע הון עצמי בתעשיה, נוהג ביתר זהירות ואחריות ויעילות. פעל רבות לתיעושה של ירושלים, והוא שקבע את גבעת שאול, בית וגן ותל-ארזה למרכזי התעשיה בירושלים. חלק רב לו גם בכינון אזור התעשיה במפרץ חיפה באמצעות הקהק"ל.

 פרסם בעתונות מאמרים רבים בעניני תעשיה.

 משקמה מדינת ישראל עבר לעבוד במשרד מסחר ותעשיה של הממשלה, אך כציוני כללי לא מצא את מקומו בפקידות מהזרם הצבורי האחר. בכל זאת המשיך לשרת את המדינה עד שנפל למשכב.

 נפטר בירושלים, א' תמוז תשי"ב (24.6.1952), ונקבר בסנהדריה.

 צאצאיו: ד''ר<persName> אלכסנדר תשבי </persName> (יועץ פרטי לעניני תעשיה, היה ראש משלחת טכנית של האו"ם בציילון ב-1956),<persName> שאול </persName> (יצרן חוטי צמר בתל-אביב) .

</p></div>
         <div type="bibliogrphy">
            <listBibl>
<bibl>Volume: #10 ,Page: 3615 ,URL: http://www.tidhar.tourolib.org/tidhar/view/10/3615</bibl><bibl>Volume: #10 ,Page: 3616 ,URL: http://www.tidhar.tourolib.org/tidhar/view/10/3616</bibl>
<bibl>Volume: #10 ,Page: 3617 ,URL: http://www.tidhar.tourolib.org/tidhar/view/10/3617</bibl>
            </listBibl>
         </div>
      </body>
  </text>
</TEI>
