<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 63 ,URL: http://www.tidhar.tourolib.org/tidhar/view/1/63</bibl><bibl>Volume: #1 ,Page: 64 ,URL: http://www.tidhar.tourolib.org/tidhar/view/1/64</bibl>
<bibl>Volume: #1 ,Page: 65 ,URL: http://www.tidhar.tourolib.org/tidhar/view/1/65</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ניסן בק</persName>

</head>
         <div><p> נולד בברדיצ'ב, אוקראינה, בשנת תקע"ה (1815), לאביו ר'<persName> ישראל </persName> ב"ק (ראשי-תיבות: "בן קדושים", כי אחד מאבות המשפחה נהרג על קידוש השם), ממשפחת מדפיסי ליבורנו ופראג במאות-השנים שעברו, אומן זריז ומוכשר בציור, בחיטוב, בהדפסה, ביציקת אותיות, בעשית שעונים, ואף ברפואה, - ולאמו <persName>ביילה </persName> שעזרה לבעלה בהשלמת הפרנסה על-ידי מסחר שניהלה בחנותמנופקטורה בשוק. נקרא בשם-החיבה "נישה" מילדותו ועד זקנתו. קיבל חינוך תורני-חסידי ולמד מאביו את זריזותו במלאכות שונות. בתקצ"א עלה אביו לארץ-ישראל עם הדפוס שלו

 ועם עוזרו<persName> לייבצי גיסר</persName> (יוצק-אותיות) והחל לעבוד בצפת במדפיס ורופא. בתקצ"ג שלח את עוזרו הנ"ל לרוסיה להביא את משפחותיהם. בדרכם ארצה נלוו אליהם כ-90 נפש חסידים עולים מברדיצ'וב ומאודיסה. ובן ה-17 היה ראש-השיירה. באנית-המפרשים שנסעה לאטה ילדה אחת הנשים בן וביום השמיני מל אותו הבחור ניסן כדת. פעם גילה רב-החובל בשכרותו את מזימתו למכור את כל נוסעיו היהודים לעבדים. כשעגנו ליד אחד האיים בים האיגיאי עלה ניסן אל היבשה וסיפר למושל הטורקי על המזימה. המושל שלח שני שוטרים ללוותם עד איזמיר ושם הכריחו שלטונות הנמל את רב-החובל לחתום על התחייבות להביא בשובו אישור רשמי מנמל עכו, שכל הנוסעים הגיעו בשלום.

 בצפת עזר לאביו בעבודתו בדפוס ונשא אשה. כשקיבל אביו בתקצ"ד, תודות לידידותו עם<persName> אברהים</persName> <persName>פחה</persName> השליט על הארץ, אחוזת-נחלה גדולה בכפר ג'רמק ליד מירון, היה ניסן מנהל את המשק החקלאי בכפר ורק לשבתות היה בא לצפת, ואחרי הרעש בשנת תקצ"ז, כשנחרבה צפת, עברה כל המשפחה בק לגור בכפר. כאן ביקרו אותם<persName> משה ויהודית מונטיפיורי </persName> (ביום 23.5.1839) בדיוק לפני הכנסת הילד<persName> שמואל </persName> בנו בכורו של ניסן לברית-מילה ונתכבדו בסנדקאות.

 בתקצ"ט נסע לריז'ין, פלך קיוב, לבקר את הצדיק ר' <persName>ישראל פרידמן</persName> , נינו של ר'<persName> דוב המגיד ממזריטש</persName> (יורש כסאו של <persName>הבעש"ט</persName> בראש החסידות), נשיא כולל ווהלין של החסידים.

 ב-תר"א לווה את אברהים פחה ברכיבה בדרך נסיגתו לטבריה מפני הצבא הטורקי החוזר וכובש את הארץ. עם חילוף השלטון נושלה המשפחה מאחוזתה בכפר ועברה לירושלים, וראש המשפחה ר' ישראל הקים כאן את בית-דפוסו ואף שכללו במכונת-הדפסה חדישה שקיבל ממונטיפיורי. ב-תר"ד נסע שנית אל הצדיק לסאדיגורה שבבוקובינה, בממלכת אוסטריה (שמה נמלט הצדיק בשנת ת"ר מרוסיה מאימת המלכות הרוסית בגלל


 עלילות). משם שלח אותו הצדיק לאנגליה יחד עם הרב של קהלת רומאן (מולדבה) אל מונטיפיורי בבקשה שישתדל לפני הצאר ניקולאי הראשון בדבר רשיון לשלוח מרוסיה כספים לקופת התמיכה ביהודים בארץוישראל. הוא, חלוץ החקלאות העברית בגליל, נפגש במסעו זה בלונדון עם חלוץ החקלאות העברית ביהודה, ר'<persName> מרדכי </persName> בן ר' <persName>זלמן צורף</persName> , שנסע לאנגליה ללמוד בעזרת מונטיפיורי את מלאכת הסויה והאריגה כדי ליסד תעשיה בארץ-ישראל, וכפי הנראה ממכתבו של ר' מרדכי השתתף גם ר' ניסן בלימוד המלאכה ורכש בקיאות במכונות.

 בתר"י נסע בפעם השלישית אל הצדיק לסאדיגורה, ואז כבר היה הממונה של כולל ווהלין, ואח"כ נסע עוד 6-5 פעמים לסאדיגורה ולרוסיה בעניני הכולל ולמען בנין בית-הכנסת הגדול של החסידים "תפארת ישראל" (על שם הצדיק ר' ישראל מריז'ין-סדיגורה) ; המגרש לבית-הכנסת נרכש עוד בשנת תר"ג על-ידי אביו, שהיה ראש הכולל וראש עדת החסידים, וכשקמה שטנה מצד הערבים בגלל היות שם קודם לכן קברו של שייך חסיד, הצליח ר' ניסן להשפיע על הקאדי ועל השייך הגדול של מסגד הסלע שיבטלו את השטנה. בכלל היה מכובד מאד בעיני הערבים ושרי השלטון. למראה הדרת פניו בעברו ברחוב היו הערבים יושבי השרפרפים לפני בית-הקפה קמים לכבודו. ראוף פחה מושל ירושלים נענה להשתדלותו לביטול הגזירות על העליה היהודית, וכן נתן לו חיילים להגן על יהודי חברון כשערביי המקום איימו לשחטם. הפחה אף רצה למנותו ל"חכם באשי" (רב ראשי רשמי) של האשכנזים בירושלים, אך הוא לא רצה להחליף את נתינותו האוסטרית בעותומנית למען הכיבוד הזה.

 כשבא המשורר <persName>אברהם אלעזר </persName> (ד"ר לודוויג אוגוסט) <persName>פראנקל </persName> ירושלימה בתרט"ז ליסד את בית-הספר למל, הבטיח ר' ניסן כראש עדת החסידים לתמוך בו, אך בגלל הרעש הגדול שעוררו קנאי האשכנזים לא יכול להתיצב לצדו בגלוי אלא הסתפק בנייטרליות אוהדת. בכלל היו ר' ניסן וגיסו הרי"ד<persName> פרומקין</persName> בעתון "החבצלת" מתומכי ההשכלה על טהרת הקודש ושוחרי כל רעיון ומפעל לשיפור החיים בארץ ובעיר הקודש בחומר וברוח ויצרו בעדה האשכנזית את האגף המתון לעומת הקנאות של הפרושים. פראנקל עזר לר' ניסן בהשגת עזרה לבנין בית-הכנסת הגדול של החסידים, שנבנה בשנות תרי"ט-תרל"ג בניהולו הטכני של ר' ניסן, שפעל כאדריכל מומחה, ורק ברברים הקשים היה מתיעץ עם האדריכל הרוסי, שבנה אז בשליחות הצאר את בניני חצר הרוסים בירושלים. בתרכ"ט שימש מדריך במוסדות היהודים לקיסר האוסטרי פראנץ יוסף בעת ביקורו בירושלים לפני נסיעתו לפתיחת תעלת סואץ, ובאותה הזדמנות השיג מהקיסר אלף פלורינים (2000 פרנק) להשלמת ביתהכנסת. ואכן נקרא בית-הכנסת בפי העם על שם בונהו "נישה"ס שוהל" או "בית הכנסת של ר' ניסן בק".

 בתרל"ט קנה יחד עם ר' שמואל מרדכי וארשאבסקי מגרש גדול מחוץ לשער שכם והקים על חלקו שכונה בשם "קריה נאמנה", שנקראה אח"כ בשם "בתי ניסן בק", ועל יתר השטח נבנו בתים לעולי חלב, בבל וגורג'יה. שכונות אלה נתנו הרגשת בטחון יהודי להולכים אל הכותל המערבי מצד מאה שערים והישוב היהודי נתקיים בהן עד מהומות תרצ"ו.

 במשך כמה שנים היה מנהל "ועד כל הכוללים", וביחוד הרבה לפעול לחיזוק עדת החסידים ורכש לה בית-קברות מיוחד.

 בהיותו קרוב לגיל שבעים הזמינוהו הצדיקים מבויאן ומסאדיגורה, בני ר' ישראל, שיבוא לבקרם. הוא סרב לצאת מן הארץ שמא ימות בגולה, וכשהבטיחוהו במכתביהם שישוב חי לירושלים נסע אליהם. זה היה ביקורו האחרון בחו"ל, בשנת תרמ"ד.

 נפטר בירושלים, י' כסלו תר"ן.

 צאצאיו: <persName>שמואל, מאיר</persName> <persName>חיים</persName> .

</p></div>
         <div type="bibliogrphy">
            <listBibl>
<bibl>Volume: #1 ,Page: 63 ,URL: http://www.tidhar.tourolib.org/tidhar/view/1/63</bibl><bibl>Volume: #1 ,Page: 64 ,URL: http://www.tidhar.tourolib.org/tidhar/view/1/64</bibl>
<bibl>Volume: #1 ,Page: 65 ,URL: http://www.tidhar.tourolib.org/tidhar/view/1/65</bibl>
            </listBibl>
         </div>
      </body>
  </text>
</TEI>
