ניסן כהן מלמד

Volume: #4 ,Page: 1641 ,URL: http://www.tidhar.tourolib.org/tidhar/view/4/1641


 תוספות: 

 (מילואים לערך שלו כרך ד' עמוד 1640)

 מראשית שנת תש"ח (1948) עד סוף תשט"ז (1965) היה מנהל בית-הספר היסודי עליה א' בתל-אביב. עד אותה שנה שימש מזכיר אקו"ם (אגודת קומפוזיטורים ומחברים) וחבר הנהלת אגוד וקומפוזיטורים בישראל.

 בשנת תשי"ג (1953) הוציא לאור קובץ שלישי של "רנת" ובו 32 מלחניו וכן פורסמו משיריו ונעימותיו ומחזותיו ב"דבר לילדים" וב"איתנים לילדים". באותו פרק זמן חיבר "מסכת הבציר" שהוצגה על ידי חברת נוער בפרוזדור ירושלים, מטעם מחלקת ההסברה של הסוכנות היהודית לישראל.

 על פי הזמנת ועד הקהילה הספרדית במכסיכו סיטי, נשלח לשם בראשית ספטמבר 1956 על ידי המחלקה לחנוך ולתרבות של הסוכנות היהודית לישראל, בשליחות חינוכית-תרבותית. שם מונה כמנהל העברי לגן הילדים, בית הספר היסודי, התיכון והגימנסיה של ביה"ס העברי הספרדי. וכן נתמנה כחזן וכקורא בתורה בבית-הכנסת הגדול של הספרדים על שם רבי יהודה הלוי, ומנהל המחלקה לחנוך ולתרבות של הסוכנות היהודית בלילי שבת וחגים, שמשכו אליהן קהל רב. פתח אולפנים לעברית לנוער ולמבוגרים - ולימד בהם לפי שיטה מיוחדת שחיבר למטרה זו. חיבר במיוחד מסכת "בת-מצוה" בטקסט ובמוסיקה, והיה מבצעה כמה פעמים בשנה לקבוצות בנות של הקהילה שהגיעו לגיל 12 שנה, נוסף על טכסי "בר-מצוה" שנערכו לעתים תכופות יותר. במכסיכו המשיך לחבר שירים עברים, מחזות ואופרות למען ילדי הגן, ביה"ס והגימנסיה, ואחת מהאופרות האלו


 "מלחמת המכבים ביונים" יצאה לאור על ידי המחלקה לחנוך ולתרבות של הסוכנות היהודית לישראל והופצה בתפוצות. כן הוקלטו מיצירותיו פרקי חזנות ספרדים וושירים עברים - ישראליים בתקליט מיוחד מטעם חברת התקליטים "מוצרט" במכסיכו. כשש שנים פעל ועשה במכסיכו להחדרת שפתנו הלאומית ותרבותנו העברית בקרב ילדי ישראל, הנוער והמבוגרים, ובקיץ שנת 1962 חזר ארצה משליחותו החינוכית-לאומית ושב אל תפקידו לנהל שוב את בית-הספר היסודי עליה א' בתלאביב.

 בינואר 1963 כעבור חדשים ספורים בלבד, נשלח שוב על ידי המחלקה לחנוך ולתרבות של הסוכנות, לפי הזמנת הועד המנהל של בתי הספר "כורש" בפרס, - לטהראן, שם שימש לנציג הסוכנות ויועץ חינוכי לבתי הספר "כורש".

 בטהראן כיהן כמנהל העברי של בתי הספר "כורש" של הקהילה היהודית - הכוללים רשת של "גן-ילדים, בית ספר לבנים, תיכון וגימגסיה לבנים, בי"ס יסודי לבנות, תיכון וגמגסיה לבנות, שבעבורם חיבר תכנית מיוחדת למקצועות העבריים. גם בטהראן הקים והדריך מקהלת תלמידות ותלמידים שהופיעה בחגיגות של בתי הספר "כורש" ובמועדוני הנוער הציוני ע"ש "כורש כביר" ובחגיגות של הקהלה בהנהלתו, ובחגיגות עם שערכה הקהילה היהודית בקיץ תשכ"ה ובמסגרת חגיגות המדינה הפרסית, למלאת עשרים וחמש שנה לעלית המלך הפרסי על כסא מלכותו.

 כנציג הברית העברית העולמית, היה המפקח על האולפנים לעברית, לנוער ולמבוגרים שליד מועדוני הנוער הציוני. כמו כן הורה בעצמו עברית בערבים באולפנים ללימוד השפה העברית.

 הירצה על נושאים יהודיים תנכיים, היטוריים שונים וניהל שירה בצבור בסמנריונים של הנוער הציוני במועדונים בטהראן, בשיראז ובאיספהאן. שימש כחזן ראשי וכקורא בתורה בבית הכנסת המרכזי של יהויד טהראן, ועבר לפני התיבה בתפילות חגיגיות של יום עצמאות ישראל, יום הולדת המלך הפרסי ועוד.

 בקיץ תשכ"ו (1966) לאחר עשר שנות שליחות לאומית-חינוכית שב לארץ וחזר לתפקידיו החינוכיים, התרבותיים ווהמוסיקליים, כמו לפני צאתו לשליחויות. מיד עם שובו נתמנה למנהל בית-הספר הממלכתי "אחד העם" ברמת-גן הוזמן שוב להורות במורשה למחנכים למוסיקה בתל-אביב את טעמי המקרא נוסח יהודי ספרד ומקאמת המזרחיים. כן הוזמן שוב ללמד שירים לגננות ולמורים, בכנסים. ובחוגים שונים. וכן ללמד "מבטא עברי נכון" בקורס להשתלמות מורים וגננות מוסמכים - מטעם הועדה המשותפת המרכזית של משרד החינוך והתרבות ומרכז הסתדרות המורים.

 בימים הנוראים תשכ"ז ובמועדי תשרי תשכ"ז

 כיהן כחזן בבית הכנסת הגדול של הספרדים ''אהל מועד" בתל-אביב.

 מחיבוריו בכתב-יד המוכנים לדפוס נמצאים אתו: א) טעמי המקרא הספרדיים ; ב) המקאמאת - יסודות המוסיקה המזרחית; ג) פרקי חזנות ספרדית; ד) מאוח אחדות של שירים ונעימות לגן ילדים, לבתיספר ולעם ; ה) שירים ופזמונים מתוך הפולקלור המזרחי.

Volume: #16 ,Page: 4990 ,URL: http://www.tidhar.tourolib.org/tidhar/view/16/4990
