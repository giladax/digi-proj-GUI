<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2827 ,URL: http://www.tidhar.tourolib.org/tidhar/view/7/2827</bibl><bibl>Volume: #7 ,Page: 2828 ,URL: http://www.tidhar.tourolib.org/tidhar/view/7/2828</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ניסן רוטמן</persName>

</head>
         <div><p> נולד בה' בשבט תרנ"ד (1894) בהומל שברוסיה. לאביו<persName> מרדכי </persName> ולאמו <persName>חוה </persName> בת <persName>יוסף רוזומובסקי.</persName>

 כשלמד ב"חדר" על ארץ-ישראל כבר היו לו קשרים חיים עם הארץ, שכן שנתים לפני הולדתו, ב-1892, כבר עלו לארץ אבי-אביו ר' <persName>שאול רוטמן </persName> ז"ל ודודו חיים רוטמן ז"ל עם משפחותיהם והתישבו בחדרה בין ראשוניה, ובהיותו בן י"ג, ב-1907, עלה גם הוא עם הוריו והשתקעו בחדרה. ההסתגלות לאקלים החדרתי שבימים ההם היתה קשה ומרה. אחותו מתה מקדחת צהובה וגם הוא חלה בה פעמים ונאבק עם המות ויכול לו.

 שלש שנים למד בבית-הספר ואח"כ יצא לחיי המעשה החקלאי ועבד במטעי "אגודת נטעים" בחפצי-בה ובגוש עטה שליד חדרה. התרועע עם <persName>אבשלום פיינברג</persName> (ראה כרך ה' עמוד 2337), שהיה אז פאר בחורי חדרה, ובאמצעותו התקרב גם<persName> לאהרן אהרנסון,</persName> שסידר בחדרה שדות ניסויים לעזרת תחנת-הנסיונות החקלאית שיסד וניהל בעתלית (ולמד הרבה ממנו), וכשפתחו הללו (יחד עם <persName>אלכסנדר אהרנסון) </persName> במלחמת-העולם הראשונה בפעולות המחתרת "נילי" (כמסופר בפרוטרוט בערכים שלהם ושל יתר החברים בכרכים ב, ה, ו, בפרקים המתחילים בעמודים : 841, 2073, 2086, 2212, 2288, 2311, 2337, 2340, 2386, 2582), נתן יד להם והשתתף בהרבה מיבצעים נועזים ומסוכנים ביותר. ומשאבד<persName> אבשלום פיינברג</persName> במדבר בדרכו הנועזה מעבר לחזיתות המלחמה למצרים, ניהל הוא את משקם של האחים<persName> בוריס וישראל-"לוליק"</persName>


 -<persName> פיינברג,</persName> אך יותר מכן היה מסור לפעולות "נילי".

 בפעולות הללו הכיר ואירס לו את <persName>טובה (גיטל בלה)</persName> בת<persName> שמעון גלברג </persName> מזכרון יעקב שגם היא היתה פעילה במחתרת "נילי" וקרובתה וידידתה של <persName>שרה אהרנסון</persName> ומשפחתה.

 כשנתגלתה המחתרת היהודית לשלטונות הצבאיים התורכיים, נאסרו הוא וארוסתו עם רבים מהחבורה.

 נשא בגבורה את העינויים האל-אנושיים בחקירה בזכרון-יעקב ובנצרת ובדמשק ולא הוציא מפיו אף מלה להאשמת עצמו או אחרים, וגם מיתר האסירים לא הצליחו להוציא הודעות ועדויות כאלה. הודות לכך ניצל ממשפט מות, אך חומר-אשמה כל-שהוא בכל זאת נאסף נגדו ולכן דן אותו בית-המשפט הצבאי בדמשק לשתי שנות מאסר בבית-הסוהר "חאן עלי באשה", באשר באותו זמן האמינו השלטונות התורכיים, שהם ישלטו עוד כאן בשנתים הבאות. אך הם טעו בחשבונם, וכשהוכרחו בסתיו 1918 לברוח מהעיר מפני צבאות הברית המתקרבים במסע-הנצחון, לקחו עמהם את האסירים "החשובים ביותר", אלא שבתוך המנוסה המבוהלת הוכרחו לעזוב מטענים חשובים עוד יותר, ובתחנת הרכבת ראיאק שבלבנון נמלטו האסירים מפני שומריהם ואחרי נדודים והרפתקאות במעלה הרים ובמורד בקעות בדרכים נעלמות מעיני השלטון הגיעו לבירות ומצאו בה את צבאות-הברית, ומכאן הוחזר הביתה בעזרת האינטליג'נס הבריטי בהשתדלות <persName>אלכסנדר אהרנסון.</persName>

 ב-1919 נשא לאשה את ארוסתו וחברתו לפעולה למען המולדת ולסבל בעדה <persName>טובה,</persName> שגם היא היתה אסירת דמשק, כמסופר בערך מיוחד על שמה בכרך זה.

 המשיך בפעילות חקלאית וכלכלית בממדים נרחבים והגדיל לעשות במרץ ובתבונה למען גאולת קרקעות והרחבת הישוב העברי החקלאי והעירוני, נטע פרדסים גדולים ומשוכללים ביותר והתקין משק-שלחין נרחב ומשוכלל בחדרה. השתתף עם חברת פיק"א בגאולת שטח בן 35.000 אלף מידי הצ'רקסים ואחרים, שעליו קיימת כיום המושבה פרדס חנה ועוד מטעים ומשקים מצפון לה. כן הצליח לרכוש ולהעביר על שם פיק"א את אדמות השבט הבידואי ערב-דמיירה, שגרם הרבה

 צרות ומשפטים למושבה חדרה מראשיתה. גאל שטח בן אלפי דונמים באזור חפצי-בה, צפונית-מערבית לחדרה, שעל חלק ממנו נבנתה השכונה נוה-חיים. כן גאל למעלה מ-6000 דונם מאדמת הכפר זיתא, ששכנותו הרעה גרמה צרות רבות לתושבי חדרה, ובפעולה נמרצת ביותר הצליח להרחיק את השכנים הרעים מעל האדמה הזאת, שעליה נוסד אח"כ כפר-ברנדייס. בהשתדלות ממושכת ונמרצת אצל הפקיד המסדר את הקרקעות ("סטלמנט") ובערעור בפני מועצת המלך בלונדון העביר את סידור הקרקעות משמה של חברת פיק''א, שהיתה בעלת זכות אפוטרופסות על אדמות המושבה, על שם מיסדי חדרה, ובכך הניח את היסוד לחברת מיסדי חדרה בע"מ כבעלת רכוש גדול ונבחר לחבר בהנהלתה. בחיפה גאל שטחים נרחבים על הכרמל, שעליהם נבנו שכונות, והוא עצמו בנה בנינים רבים בחיפה ועל הכרמל, וביניהם המלון הידוע "לב הכרמל", השייך לו בחלקו הגדול.

 במשך עשרות שנים היה מנהל עסקיהם של <persName>אלכסנדר ורבקה אהרנסון</persName> בגאולת קרקעות, בעיקר בשטחי קרקע גדולים שנרכשו ע"י הגב'<persName> מרים</persName> (מרי) <persName>פלז </persName> (ראה כרך א', עמוד 2395) בהשפעת <persName>אלכסנדר</persName> <persName>אהרנסון.</persName>

 את פעולותיו הכלכליות ריכז בחברה הפרטית נ. רוטמן בע''מ והוא פעל בשמה כמנהלה. חוץ מזה פעל כל השנים כחבר הסתדרות החקלאים חדרה, חבר המועצה וההנהלה של חברת אפא"י לשיווק פרי הדר, ואח בלשכת בני ברית "השרון" בחדרה.

 צאצאיו: <persName>אבשלום</persName> (חקלאי, בניהול המשק והפרדסים של אביו), <persName>שרה</persName> אשת ד"ר<persName> דניאל הלברשטיין</persName> (לפנים עו"ד בוינה וכעת פקיד בממשלת ישראל),<persName> הדסה</persName> אשת <persName>אבשלום בקר </persName> (ע. מ.מ. במשטרת ישראל).

</p></div>
         <div type="bibliogrphy">
            <listBibl>
<bibl>Volume: #7 ,Page: 2827 ,URL: http://www.tidhar.tourolib.org/tidhar/view/7/2827</bibl><bibl>Volume: #7 ,Page: 2828 ,URL: http://www.tidhar.tourolib.org/tidhar/view/7/2828</bibl>
            </listBibl>
         </div>
      </body>
  </text>
</TEI>
