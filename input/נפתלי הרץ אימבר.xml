<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1578 ,URL: http://www.tidhar.tourolib.org/tidhar/view/4/1578</bibl><bibl>Volume: #4 ,Page: 1579 ,URL: http://www.tidhar.tourolib.org/tidhar/view/4/1579</bibl>
<bibl>Volume: #4 ,Page: 1580 ,URL: http://www.tidhar.tourolib.org/tidhar/view/4/1580</bibl>
<bibl>Volume: #4 ,Page: 1581 ,URL: http://www.tidhar.tourolib.org/tidhar/view/4/1581</bibl>
<bibl>Volume: #4 ,Page: 1582 ,URL: http://www.tidhar.tourolib.org/tidhar/view/4/1582</bibl>
<bibl>Volume: #4 ,Page: 1583 ,URL: http://www.tidhar.tourolib.org/tidhar/view/4/1583</bibl>
<bibl>Volume: #4 ,Page: 1584 ,URL: http://www.tidhar.tourolib.org/tidhar/view/4/1584</bibl>
<bibl>Volume: #4 ,Page: 1585 ,URL: http://www.tidhar.tourolib.org/tidhar/view/4/1585</bibl>
<bibl>Volume: #4 ,Page: 1586 ,URL: http://www.tidhar.tourolib.org/tidhar/view/4/1586</bibl>
<bibl>Volume: #4 ,Page: 1587 ,URL: http://www.tidhar.tourolib.org/tidhar/view/4/1587</bibl>
<bibl>Volume: #4 ,Page: 1588 ,URL: http://www.tidhar.tourolib.org/tidhar/view/4/1588</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>נפתלי הרץ אימבר</persName>

</head>
         <div><p> נולד בזלוצ'וב, מזרח גליציה, שבת חנוכה תרי"ז (סוף 1856), לאביו <persName>שמואל יעקב</persName> (בן תורה וירא שמים ומהדר במצוות) ולאמו <persName>האדל </persName> בת <persName>יעקב צבי שורץ.</persName>

 הצטיין בלימודיו בחדרים ונחשב בילדותו לעילוי, וכן נודע כילד פרוע, שמירר את חיי אמו והעיק על סביבתו בהברקותיו ובהמצאותיו המשונות, אך האם הוסיפה לאהבו והשתדלה למנוע ממנו את שוט המלמדים, שהרגיזם בעקשנותו ובמנהגיו שחרגו מהסדר המקובל, ואת ההצקות של מקנאיו, הנערים והבחורים הגדולים ממנו, שלמד ביניהם בבית-המדרש משנתו העשירית ומעלה, אחרי שהמלמדים שבעיר לא יכלו עוד לספק את צרכיו בלימוד ברמה הדרושה לו. בביתהמדרש הגה גם ב"זוהר" ובספרי קבלה, ולרגל התפרצותו של אחד החסידים נגד התעסקותו של נער בדברים רמים אלה נתגלה, שהוא מבין בהם.

 נודע מילדותו כבעל לב טוב ומוכן לחלק כל אשר לו עם נצרכים, אך מאידך ידע גם לשנוא בקיצוניות, בלי פיוסים ובלי ויתורים.

 בן עשר כבר ידע את התנ"ך כמעט בעל-פה והחל לחבר חרוזים בצורת שירים, ובכתיבתם נעזר בחברו <persName>מ. ואגנר</persName> , נער קשיש ממנו, כי הוא עצמו לא יכול עוד בזמן ההוא להפסיק את מעופו "בעולמות העליונים", כדי לרדת וללמוד כתיבה כהלכה. עוד לא מלאו לו עשר שנים כשהביע את התרשמותו מתבוסתהבזק של אוסטריה לפני צבא פרוסיה (ב-1866) ומהרחבת החרויות והזכויות של האזרחים, שנדב הקיסר לנתיניו אחרי התבוסה, בשיר שקרא לו משום-מה בשם "בית תפלתי". סמוך לאותו זמן התרשם מביקורו של ארכידוס מבית-המלכות בזלוציוב בעצם יום הכיפו

 רים, ובאמצע תפלח מוסף, לפני הפזמון "לאל עורך דין", הזמין את "מזכירו" ואגנר הנ"ל לצאת אתו לסימטא ריקה מאדם ושם דיקלם בפניו את השיר שצף זה עתה במוחו לרגל המאורע, ולפי אחת הגירסאות אף ביקש מהנער, שיעלה לו מיד את השיר על גבי הנייר, וכשזה סירב בגלל קדושת היום, קרא לו "בטלן גמור".

 השיר "בית תפלתי" פתח לפניו את בתיהם של חשובי העיר ומשכיליה: נשיא הקהלה<persName> נטע שור,</persName> <persName>שמואל אוירבוך </persName> (שבתו <persName>הסי</persName> , עלמה משכילה. הרבתה להיטיב עמו ולימדתו קרוא וכתוב גרמנית, וכשנודע לו לאחר כמה שנים בדרכי נדודיו שמתה בדמי ימיה והשאירה שני יתומים קטנים, הספיד אותה בשיר שהוכנס לספרו "ברקאי") והמשכיל והסופר העברי <persName>יהודה</persName> <persName>פונקנשטיין</persName> , שבביתו מצא ספריה עשירה בעברית, גרמנית וצרפתית, ואת ספריו היה קורא בלילות עד חצות ותכנם נחקק בזכרונו. החסידים רדפוהו בגלל נטיתו להשכלה, וכשאמרו ידידיו המשכילים להעמידו לדרוש פעם בבית-הכנסת הגדול, ובגלל התנגדות החסידים כמעט ופרץ ריב בקהלה, נעתר לתחנוני אמו וויתר על הכבוד, אך איבתו לחסידים נשמרה בלבו ופרצה גם בכתביו.

 בשנות ה-70, במלאות מאה שנה לסיפוח בוקובינה לאוסטריה, כתב שיר עברי בשם "אוסטריה", הקדישו לקיסר פרנץ יוזף ושלחו אליו, ומלשכת החצר נשלחו לו באמצעות שר-המחוז מכתב תודה בשם הקיסר ופרס


 בסך 25 זהובים (כשתי לירות אנגליות). אח"כ קיבל מהקיסר בעד שיר אחד פרס גדול יותר. חסד רם-מעלה זה רומם את כבוד הנער בעיני חשובי הקהלה וגדולי השלטון האזרחי והצבאי, ומפעם לפעם היו פותחים אתו בשיחות על ענינים חשובים בחברה, בספרות ובמדיניות, וכשנתגלה עוקץ אנטישמי ברמיזותיהם, היה משיב להם דקירות עזות בלשונו השנונה בדיבור ובכתב, שכל ימיו השתמש בהצלחה ומנעוריו ועד זקנה לא ריסן אותה אף בפני גדולים ותקיפים.

 משמת אביו ועל אמו נשאר עול פרנסת חמשה יתומים קטנים ממנו, מהכנסת מסבאה זעירה, החליט לצאת אל העולם הגדול ולבקש את דרכו בחיים. בברודי התודע אל המשכילים הנודעים ר' <persName>אברהם קרוכמל </persName> (בנו של רנ"ק), ר'<persName> יהושע השיל שור</persName> (בעל ''החלוץ"), הפדגוג והמדקדק ר' <persName>ירמיהו מוזן</persName> ועוד. הם עזרו לו להוציא בדפוס את שירו "אוסטריה" ונתנו לו מכתבהמלצה אל הרב-המטיף ד"ר<persName> ישכר-בר לווינשטיין</persName> בלבוב, וזה עמד על כשרונותיו ולקחו לביתו והזמין לו מורים להכינו לבחינת בגרות. אחרי שבועות אחדים נודע לאמו מפי השמועה, שבלבוב החליף את לבושו החסידי ב"מלבוש אשכנז" וקיצץ את פיאותיו המסולסלות. מיד נסעה שמה והתחננה בדמעות אל הרב שיחזיר לה את בנה. הרב והבן הצליחו להרגיעה והיא חזרה הביתה בלעדיו, אך לאחר חצי שנה שוב הניעוה שמועות מסעירות על התנהגות בנה בניגוד למנהגים המקובלים בעיירה, ואז נסעה שנית ללבוב ובכח דמעותיה הכריחתו לחזור עמה הביתה בלי הסכמת הרב שהרבה להיטיב עמו. אולם אחרי לבוב היה צר לו המקום בבית אמו, ואחרי זמן מועט יצא לנדודיו בעולם. בוינה נתקבל לראיון אצל הקיסר וקיבל ממנו סכום גדול, וחלק מהכסף שלח הביתה לאמו. עבר דרך הונגריה וסרביה ונשתהה שנים אחדות במתן שיעורים פרטיים ברומניה. זמן-מה היה בן ביתו של הבארון החרדי ר' <persName>משה ואלדברג</persName> ביאסי (מחבר הספר "כך היא דרכה של תורה", כתשובה לחיבורו של <persName>צבי מנחם פיניליש</persName> "דרכה של תורה"), ולפי עדות עצמו, שנמסרה לאחר שנים רבות, חיבר בביתו של ואלדברג בשנת תרל"ח - שנת יסוד פתח תקוה ומלחמת רוסיה-טורקיה את שירו "התקוה", אולם על קביעת-זמן זו יש עוררין, כפי שיבואר להלן.

 מרומניה המשיך את נדודיו עד טורקיה ועסק ברוכלות באיסטמבול, ובשנת 1882 נפגש שם בגן צבורי עם סיר <persName>לורנס אוליפנט </persName> ורעיתו. (מתוך חיבה והוקרה כנה, וגם מתוך רחמים ואולי אף מתוך חישובים מדיניים מרחיקי-לכת, היה אוליפנט ממבשריו האנגלים של הרעיון הציוני. באותה שנה, כשהפרעות בדרום רוסיה, "הסופות בנגב", וההתעללות הרומנית ביהודים האזרחים-לחובות והזרים-לזכויות הסיעו נחשולי הגירה יהודית משתי הארצות הללו, התמסר אוליפנט, הן בתעמולה בין יהודי רומניה והן בהשתדלות אצל הממשלה הטורקית, להטות את זרם ההגירה

 היהודית כלפי ארץ-ישראל ולהקים בה מרכז להתישבות יהודית בהתאמה לאינטרסים של הממלכה הטורקית, - ואגב שרת בכך, אולי שלא מדעתו, את האינטרסים של האימפריה הבריטית לרכישת אהדה גם אצל העם היהודי, שעתיד להיות גורם מדיני שיהא צורך באהדתו). המשורר העברי לתקומת ישראל מצא חן אצל חולמה האנגלי של תקומה זו והוא ורעיתו הציעו לו שיסע עמהם להתישב בארץ-ישראל וכל מחסורו עליהם. כשסירב לקבל הצעת לחם-חסד, הציעו לו להיות להם למזכיר בעניני היהודים. הצעה זו נתקבלה על דעתו, וכך עלה ארצה עם האוליפנטים בשנת 1882, - היא שנת עלית הבילויים ויסוד מושבת-הגרעין ביהודה (ראשון לציון), בשומרון (זכרון-יעקב) ובגליל העליון (ראש פנה) וחי בביתם על הר הכרמל ליד חיפה.

 כשנים הראשונות חי בנעימים. לחמו ומשכרתו היו בטוחים מידי האנגלי אציל היחוס והרוח, שלא דקדק אתו בהלכות נימוסים, אלא הכניס את מנהגיו המוזרים לכלל הזרויות שהמזרח הרומנטי עשיר בהן. עבודתו אצל אוליפנט לא היתה מרובה ומפעם לפעם היה יורד ממעונו של האנגלי מעל הר הכרמל לבקר בערים ובמושבות, וכל פעולת יסוד ונטיעה ובניה היתה משרה עליו רוח של שירה וחזון תקומה (ביניהם שירו ''דגל המרד של בר-כוכבא", שנפוץ רק בכתב בין ראשוני המתישבים, שלפי המסורת שבעל-פה חיבר אותו תחת רושם מראה יהודי ובנו הנער חורשים בשדות זכרון יעקב בראשיתה, ודורשי-רשומות נוטים לפרש, שאותם חורשים היו ר' <persName>פישל אהרנסון</persName> ובנו <persName>אהרן).</persName> בירושלים התערב לטובת כמאתים עולים מנודים מטעם מוסדות הישוב הישן, משום שחוסר לחם אילצם לעבוד בבנינים שהקים המיסיון, וכשהתגוללו במחסור וברעב עזר להם בכל הכסף שהיה בידו, עד פרוטתו האחרונה. גם אותו ניסה המיסיונר <persName>פרידלנדר</persName> למשוך ברשתו בעזרה שהגיש לו בעת צרה ומחלה, בזמן שהיה בריב עם אוליפנט מסיבות שלא נתבררו, אך הוא השיב למיסיונר תשובות עוקצניות וגם פרסם ב''החבצלת" שירי לעג על המיסיון, עד כי המיסיונר התיאש ממנו לגמרי ומנה אותו בסוג "רשעים שאפילו על פתחה של גיהנום אינם חוזרים בתשובה". הוא פרסום שירים גם ב"הצבי" של <persName>אליעזר בן-יהודה</persName> , אך בסוף פרץ ריב ביניהם בשאלת השמיטה, כשבן-יהודה היה בעד ההיתר לעבוד, והוא היה בעד שמירת השמיטה כהלכתה, ומאז פרסם את שיריו ומאמריו רק ב"החבצלת", וכן פרסם בו מאמרי פולמוס נגד בן-יהודה ובן-יהודה השיב בעתונו. בהיותו להבראה בבית<persName> הייסמן </persName> בראשון לציון (לבקשת אוליפנט ועל חשבונו, אחרי שכבו בבלת-חולים בירושלים) התערב שם בסכסוך שבין האברים לפקידות הבארון ואת חיצי לעגו ובגרתו נגד העריצות של הפקידות פרסם בצורת חרוזים ומאמרים שנונים ב"החבצלת", וכן התפעל מעבודת הנטיעה והבניה של אנשי המושבות ונתן ביטוי לרשמיו בשירים, וכמה מחרוזיו הקלים והנוחים לזמרה בניגונים עממיים, השגורים בפי היהודים יוצאי מזרח-אירופה, נעשו לשירי-עם


 נפוצים בישוב, ובפי תיירים ועולים-חוזרים נישאו גם לתפוצות הגולה.

 וכאן אנו מגיעים לפרט היסטורי בנוגע להולדת שירו "התקוה".

 בשיחה בין מר<persName> אמנון</persName> בן הבילויי<persName> צבי הורביץ</persName> מראשוני המושבה <persName>גדרה</persName> ובין אמו<persName> לאה</persName> ומרת<persName> שרה</persName> <persName>סגלביץ</persName> (מקודם<persName> הנקין</persName> ) - ביום א' כסלו תש"ז (24.11.46) - סיפר להן על הדעה המקובלת והנמסרת בשם המחבר עצמו, ש"התקוה" נתחברה ביאסי ב-1878. שתי האמהות הזקנות של גדרה מחו נגד גירסה זו, שכן זוכרות הן מלפני שנים רבות, שהשיר נולד בגדרה, ומרת סגלביץ אף זכרה לספר את הפרטים דלהלן :

 בחג הפורים תרמ"ו נזדמנו אורחים לגדרה, בשנה השנית לקיומה, ואז היו בה רק אוהל-יריעות בידואי של משפחת<persName> שמעונוביץ</persName> , סוכת-המחצלאות של משפחת <persName>הנקין</persName> וצריף-העץ הכללי של הבילויים. שתו הצעירים "עד דלא ידע", ואימבר, כדרכו בשתיה, הרבה מכולם. אח"כ הלך לשכב בצל האוהל ואיש לא ידע אם ישן הוא או חולם בהקיץ. פתאום קם, נגש אל <persName>יעקב שלמה</persName> <persName>חזנוב</persName> ואמר לו: "חיברתי זה עתה את שני הבתים הראשונים לשיר הלאומי שלנו, להבעת התקוה שלנו", - ולבקשת חזנוב קרא לפניו את שני הבתים.

 היהודים הגליצאים מצאו במוטיב היסודי של השיר הקבלה להימנון של הפולנים מתקופת חלוקת ארצם ושעבודם המדיני: "עוד לא אבדה פולין, כל עוד אנו חיים", וכך נתקבל על דעתם כהימנון לאומי לפי דוגמה מוכנה ומקובלת (גם שירו "משמר הירדן" מזכיר בשמו שיר לאומי נכרי, את "ואכט אם רהיין" הגרמני, אבל תכנו, כמו של "התקוה", הוא יהודיציוני טהור).

 גם על מקור המנגינה של "התקוה" מחולקות הדעות, והנה כמה מהן: א) חזן אלמוני חיבר כעבור כמה שנים לאחר חיבור השיר ; ב) בשנת תרמ"ב חיברוה אכרי ראשון לציון, ליתר דיוק: <persName>שמואל כהן,</persName> מראשוני האכרים, ולאחר זמן רשם אותה חזן אלמוני בתוים, ג) אימבר עצמו התאים לשירו את המנגינה הסלבית שהתהלכה בפי העם, ועוד ברומניה שר את "התקוה" במנגינה זו. והואיל וכל אחת מהדעות מסתמכת על עדויות כשרות ומהימנות, הרי מסתבר, שמותר לפקפק בכל אחת מהן. על כל פנים מכירים אנו את מוטיב-הפתיחה של המנגינה מתוך עיבודו האמנותי ב"וולטאבה" של הקומפוזיטור הצ'כי <persName>סמטאנה</persName> . ומאחר שנמצאה לשיר מנגינה עממית קלה ונוחה, נעשה לשירעם, נתקבל כהמנון של "חובבי ציון", עבר בירושה כהמנון רשמי של ההסתדרות הציונית ואח"כ של מדינת ישראל - אם כי בהטלאת-תיקון מתאימהבמקצת, שכן ביסודו נוצר השיר להביע תקוה וגעגועים של יהודים בגולת המערב ולא את קשרי-הנפש הטבעיים וההיסטוריים שבין עם לארצו שהוא חי בה.

 אולם אז עדיין לא היה הלאום הישראלי מאורגן עד כדי כך, שיוכל להבטיח מחיה למחבר המנונו, וגם

 משימה זו הוטלה על המיטיב הנכרי אוליפנט, שגם הוא וגם רעיתו טיפלו במשורר כמו בבנם. אך הוא לא יכול להסתגל בשלמות למצב זה, ומפעם לפעם פרץ ריב בינו לבינם והוא עזב את ביתם. בהיותו בירושלים במצב של "ברוגז" עם מיטיביו אלה, באו לפייסו במקום משכנו במלון של <persName>אליעזר ליפא קמיניץ</persName> (ראה כרך ג', עמוד 1200), אך הוא סירב להתפייס, וכשגברה עליו מחלת-המים בגלל דאגתו על חוסר יכלתו לשלם לבעל המלון את חובו, סירב להכנס לביתהחולים של המסיון ונכנס לבית-החולים רוטשילד, ומשלא קיבל שם את הטיפול הדרוש נענה להיתר שנתן לו הרוקח של "משגב לדך", לעשות כמו הרבה מיקירי ירושלים וללכת להתרפא אצל המיסיון משום שחייו בסכנה, ואכן שכב בבית-החולים ההוא ששה חדשים עד שנרפא בגופו, אך "תרופות נפש" סירב בהחלט ובלעג לקבל מאנשי המיסיון. אחרי שהחלים ביפו ובראשוןלציון חזר לבית אוליפנט, ומכיון שלדברי הרופאים הוכרח להמנע זמן-מה מלהגות בספרים, שלח אותו אוליפנט לבירות ללמוד מלאכת תיקון שעונים, אך אחרי זמן קצר עזב את הלימוד ואת בירות וחזר לארץ. גם בשפה הערבית השתלם בחיפה ובבירות.

 בהיותו בארץ הכין לדפוס קובץ של שיריו על ישוב ארץ-ישראל ועל המושבות, ובתוכו סידרת שירים על ר' יהודה הלוי ומסעו לארץ הקדושה. הספר יצא בתרמ"ו בירושלים בשם "ברקאי" ובראשו כתב-המלצה מאת <persName>הרי"מ פינס</persName> , וחלקו הראשון הוקדש לאוליפנט. לפני צאת הספר מהדפוס שוב עזב את בית אוליפנט ונסע עם הפרופסור האנגלי<persName> ורני </persName> למצרים ומשם שלח ל"החבצלת" את מאמרו "מסע מצרים". שם הגיעתו השמועה על מות הגברת "אוליפנט", שהיתר. לו כמו אם, ובשירו "בית עלמין" בחלק שני של "ברקאי" הספיד אותה ואת מורתו מנעוריו<persName> הסי אוירבוך</persName> . בשובו ממצרים עוד ראה את אוליפנט פעם אחת, אך אז כבר היה אוליפנט שבור ברוחו על מות אשתו, חזר לאנגליה וכעבור שנה אחת מת גם הוא.

 אחרי אבדן הבסיס בבית אוליפנט לא יכול אימבר להתקיים בארץ, כי אמנם נהנו רבים מהברקות לשונות ועטו השנונים, אך, סגולות אלה לא הספיקו לחבבו על החוגים המכובדים בעלי ההשפעה, שמחית אדם חסר רכוש תלויה בהם, ושהם חיבבו יותר הסתגלות ומחמאות מאשר בקורת. משום כך הוכרח לעזוב את הארץ בראשית תרמ"ח והתנחם בתקוה, שהביע אח"כ במכתבו לאחיו <persName>שמריהו</persName> : "אם אחיה וזכיתי, עוד אשוב ואראה את הארץ בבנינה כמו שראיתיה בחורבנה"...

 דרכי נדודיו הוליכוהו לברלין, לפאריס, לאפריקה ולאסיה. בבומבי שוב נפגש עם מיסיונר שהציע לו "עסק": רכוש תמורת נפש, אך הוא השיב למציע ביריקה בפניו. מהודו בא ללונדון. שם התודע אל <persName>ישראל זאנגוויל</persName> ולימד אותו עברית תמורת אנגלית ספרותית שלמד ממנו, ושני המורים-התלמידים הוכיחו


 את הצלחתם: לאחר ששה חדשים כבר תרגם זאנגוויל את "התקוה" ו"משמר הירדן" מעברית לאנגלית, ואימבר נעשה סופר קבוע ב"ג'ואיש סטנדרט" והצליח בו בשיריו ובמאמרים המקוריים. בלונדון פרסם שירים גם באידית בשבועון "השולמית". אך ההצלחה לא יכלה לרתקו זמן רב למקום אחד, ובתרנ"ב עבר לאמריקה.

 גם באמריקה לא הסתגל ולא ידע "לעשות חיים", כי בארץ פולחן הדולר נדרש אז האדם עוד יותר מבכל מקום אחר להתמסר בכל גופו ונפשו לפולחן זה אם ברצונו לבצר את מעמדו בחיים, - דבר שהיה בניגוד גמור לטבעו ולאפיו של המשורר לעם נע ונד. בין המהגרים היהודים יוצאי מזרח-אירופה ותושבי מזרח ניו-יורק היו גם חובבי ציון, שביקשו את עתידם באמריקה. הללו זכרו לו את חסד שירתו העברית הלאומית ואת זכותו ביצירת "התקוה" ועזרו לו בכל מה שאפשר. ביחוד הוקיר אותו העסקן היהודי הנודע, השופט הראשי <persName>מאיר זולצברגר</persName> מפילאדלפיה, שבמשך כמה שנים המציא לו תמיכה חדשית קבועה. אך המחנק הרוחני בגיטו של עבדי הדולר העיק על נפשו ודחף אותו לצאת לנדודים במרחב הגדול של ארצות-הברית, שעבר ברגל כמעט את כולן. בהגיעו בנדודיו לעיר סנט לואיס חלה, והשופט זולצברגר הזמין פרופסור מומחה להציל את חייו בניתוח. בעקב הניתוח נגרמה לו הרעלת דם ואז כתב "וידוי" בעברית ובאידית. מיטיבו השופט לא חס על כסף כדי להצילו, וכשהרופאים פקדו עליו אחרי הבראתו להחלים בנסיעה ממושכת על פני הים, נסע בתמיכתו של השופט לאנגליה, ואחרי שהותו שם זמן קצר חזר לאמריקה והמשיך בעבודה ספרותית, בפרסום שירים ומאמרים בכתבי-עת שונים בעברית, אידית ואנגלית, וכמה מהם גם עוררו שאון במקוריותם הנועזת. בין השאר פרסם בעתון רפואי מאמר, בו הוכיח, כי המצאתו של הפרופסור <persName>קוך</persName> נגד השחפת היתה ידועה עוד לחכמי התלמוד. כן פרסם מאמר בעתון אנגלי לעניני אמונה, בו אמר להוכיח באופן מדעי, כי ישו הנוצרי לא היה ולא נברא, והרגיז בכך יהודים ונוצרים כאחד.

 פעם כמעט שנתפס לחיים סדירים של אזרח רגיל. בהיותו כבן 44 התאהבה בו עלמה נוצרית-פרוטסטנית יפה ומלומדת, ד"ר <persName>אמאנדה קאטי</persName> , התגיירה למענו ונישאה לו כדת (לה הקדיש את שירו "שיר השירים" בספרו "ברקאי החדש"). אך הוא לא יכול להסתגל, אפילו למענה, לסדרי "עולם השקר" בעניני נימוסים והלבשה, ואחרי זמן קצר נפרדו.

 בין תעלוליו כדאי להזכיר מעשה מבדח, כיצד זכה לקרוא על עצמו הספד בעודו בחיים. פעם נפל ריב בינו ובין עורך של שבועון יהודי באנגלית, שהיה מפרסם בו מכתביו, והעורך דיבר אתו בזלזול. הוא יצא מאת העורך בחרי-אף ואחרי שלשה ימים שלח אליו טלגרמה, שאימבר מת מיתה חטופה בעיר אחרת. העורך כתב עליו הספד נמלץ ומלא תשבחות ואף תרגם והדפיס בחפזון אחדים משיריו, וכעבור ימים

 אחדים אחרי הופעת ההספד בעתון הופיע "הנפטר" במערכת, והעורך כמעט והתפלץ.

 בתרס''ב אסף משיריו העברים, לאומיים ברובם, כדי חוברת שקרא לה "ברקאי החדש", ושלח אותה לאחיו <persName>שמריהו ומרדכי </persName> (זה שהמשורר הוכיחו במכתב: על שקרא לעצמו "מארקוס", כי ראה בכך בגידה בשם (העברי) והם הוציאוה בדפוס בזלוצ'וב באלף טפסים. מהם נשלחו מאתים למשורר ויתרם היו למאכולת אש בדליקה הגדולה ששרפה כשליש מבתי העיר זלוצ'וב.

 בתרס"ה תרגם לעברית חלק מ"המרובעים" של המשורר הפרסי הנודע <persName>עומד כאיאם</persName> (מתרגומו האנגלי של <persName>פיצג'ראלד)</persName> והוציא את התרגום בחוברת מיוחדת שקרא לה "הכוס" וגם חיבר שיר לכבודו של המחבר. חוץ מהשירים והספרים והמאמרים בכתבי-עת שונים בעברית, באידית ובאנגלית, הוציא באנגלית את הספרים דלהלן: "טאפיקס אוף טו-דיי אין דהי תלמוד", "טרז'ורס אוף אנשיאנט ג'רוזאלם" (אוצרות ירושלים הקדומה), "דהי מיסטרי אוף דהי גולדן קפ", "מיוזיק אוף דהי סאמס", "היסטורי אוף מאני" (תולדות הממון), "מיוזיק אוף דהי גטו" (המוסיקה של הגטו), "אדיוקיישן אוף דהי תלמוד" (החינוך בתלמוד), "דהי לטר אוף רבי עקיבא" (אגרת רבי עקיבא), "טרז'ורס אוף דהי וורלדס" (אוצרות התבל), קונטרס על החסידות והרביים. שנים מספריו על החנוך והלימוד בארץישראל בימים ההם נתפרסמו על חשבון ממשלת ארה"ב, שמלבד שכר-סופרים נתנה לו גם את תוארהכבוד פרופסור בבוסטון הוציא זמן קצר באנגלית ירחון בשם "אריאל" בחכמת הקבלה ועל נושאים בחכמה זו פרסם מאמרים גם בכתבי-עת אחרים ונשא הרצאות בפני יהודים ואחרים. אולם כל ההצלחות הספרותיות והמדעיות לא הועילו לו לביסוס מעמד חמרי וחברתי מכובד בצבור, משום שמעולם לא הסכים לשעבד את עצמו לנימוסים ולמנהגים שהצבור-העדר נטל על עצמו. תמיד שמר על חרותו להגיד לכל יחיד או צבור את דעתו אף במלים השנונות והעוקצות ביותר, ולא נרתע אף מפני אישים מכובדים ורמימעלה ביותר. בעד חרותו שילם איפוא מחיר יקר מאד, את מקומו הראוי לו בחברה, ומשום כך היה מר-נפש ובודד בתוך ההמונים, ואת מרירות-נפשו היה פורק בהערות של לעג נוקב על כל העולם, ואף על עצמו ועל כשרונותיו, הערות שהיה מעלה לפעמים על הכתב, אף על פי רוב היה מפזר אותן בשיחות בבתי הקפה של שכונות היהודים בניויורק, שהרבה לבקש בהם מפלט מפני עצמו ומפני דכאונו. רק נקודת-אחיזה איתנה אחת מצא לו שנתן לעמו את המנונו הלאומי (אגב, בניו-יורק נפגש אימבר עם המהפכן הרוסי-היהודי הנודע <persName>גרשוני </persName> ושאל לדעתו על "התקוה", וגרשוני השיב: אמנם טובה היא "התקוה", אבל חסרה חרב בצדה... ואחרי מות גרשוני הקדיש אימבר שיר לזכרו, שפורסם בעברית בירחון האידי "צוקונפט" - מקרה חד-פעמי של מתן


 מקום לעברית בירחון ההוא), ועל כך הביע את גאותו, באמרו : "התקוה" שלי לא תרד אתי אלי קבר. היה הולך לכל אספה או חגיגה ציונית ולא נמנע מהגיב את דעתו, אף כשהיתה שלילית ופוגעת ביחס לנאספים או לנואמים, היה נשאר עד הסוף ובשעת שירת "התקוה" היה עומד כמנצח ונחת-רוח זרחה על פניו העייפים.

 בשנותיו האחרונות הציקה לו מחלת השגרון, ובשנתו ד-53 תקפה עליו מחלת הכליות והוכנס לביתהחולים היהודי "מוריה" בניו-יורק. אז התחיל לחשוב ברצינות על המות ועל קבורה, ועזה היתה משאלתו, שאם לא זכה לחזור בחייו לארץ תקותו, לפחות תועלינה שמה עצמותיו, ומשאלתו זו הביע לפני מותו בשירו "השבועה":

 השבעתי אתכם, אחי, אחיותי, אשר שמעו קול מנגינותי: עת יפקוד אותכם אלוהים, אז באחרית ימים יוצרו, העלו מזה את עצמותי, עלי אדמות נכר נפזרו.

 (גם בשירו זה חלה ידי מטליאים, ולפי אחת הגירסאות נאמר בשורה האחרונה "קברוני בירושלים עירי", אף כי אין נוסח זה הולם את חרוזי השיר, ומכאן נמצא פתחון פה לתובעים, שעצמותיו תועלינה דוקא לירושלים). אחרי יסוד מדינת ישראל נשמעו דרישות בצבור להעלאת עצמותיו ארצה ולהוצאת כל שיריו מחדש; ואכן נטלה על עצמת הוצאת <persName>מ. ניומן</persName> בתל-אביב להוציא את כל שיריו בצירוף הקדמת העורך,<persName> דב סדן</persName> , וביוגרפיה מפורטת כתובה בידי אחיו ר' <persName>שמריהו אימבר</persName> . (היה רוב שנותיו מורה לעברית וללימודי קודש בבית-ספר עממי של הבארון <persName>הירש</persName> בעיירה יז'רנה בגליציה, עסקן צבורי שקדן, סופר עברי ואידי ומתרגם - הגיע לגבורות ביום ג' אדר א' תש"ח בארץ-ישראל; (ראה את הערך שלו בכרך זה) ואחותם נפטרה לא מכבר בניו-יורק בגיל שלמעלה ממאה שנה).

 ביום שמחת תורה (כ"ג תשרי) תר"ע ביקרוהו רבים מחשובי היהודים שבניו-יורק בבית-החולים והוא שכב בקדחת איומה. אחרי צאתם נשאר אתו מכר אחד, והחולה פנה אליו בפקודה שישיר את "התקוה". האיש סירב, כי אסור להפריע את מנוחת החולים. .לפקודת אימבר הלך האיש לקרוא למשגיח המוסד וכשזה הרשה והאיש פתח בשירה קפץ החולה ממטתו ורקד בכל מאמצי כוחו. האיש נבהל והפסיק לשיר אחרי הבית השלישי ובקושי החזיר את החולה למטתו, ואחרי שעה קלה גוע אימבר וימת.

 אחרי מותו פרץ סכסוך בדבר מקום קבורתו בין אגודות יוצאי זלוצ'וב ובילקאמין והבנקאי <persName>אשר מרכוס,</persName> שכל צד דרש לקבל את הנפטר לקבורה בחלקתו. אחרי בירורים זכתה בכבוד הזה אגודת יוצאי בילקאמין ונתנה בעדו 250 דולר לצדקה. בהלויתו השתתפו

 רבבות ובראש התהלוכה נישאה "התקוה" על לוח גדול. הספידוהו השופט <persName>זולצברגר</persName> , העסקן <persName>יוסף ברונדס</persName> , הרב-המטיף הנודע<persName> מאסליאנסקי,</persName> הרב <persName>זעף, ב. זמל,</persName> ד"ר<persName> י. ל. מגנס</persName> ואחרים.

 בדירתו נמצאו שלש מזודות מלאות כתבי-יד (שירים בעברית ובאידית, מאמרים בענינים כלליים וביחוד בעניני קבלה באנגלית). קרובי הנפטר מסרו את הכתבים לשמירה זמנית בהנהלת בית-החולים "מוריה", ושם אבדו ולא נמצאו עוד.

</p>
<p>

 תוספות: 

 גופתו הובאה מארצות הברית ונקבר בשטח הפנטאון בירושלים, ט' אייר תשי''ג (24.4.53) (ראה כרך ד', עמוד 1584)

</p></div>
         <div type="bibliogrphy">
            <listBibl>
<bibl>Volume: #4 ,Page: 1578 ,URL: http://www.tidhar.tourolib.org/tidhar/view/4/1578</bibl><bibl>Volume: #4 ,Page: 1579 ,URL: http://www.tidhar.tourolib.org/tidhar/view/4/1579</bibl>
<bibl>Volume: #4 ,Page: 1580 ,URL: http://www.tidhar.tourolib.org/tidhar/view/4/1580</bibl>
<bibl>Volume: #4 ,Page: 1581 ,URL: http://www.tidhar.tourolib.org/tidhar/view/4/1581</bibl>
<bibl>Volume: #4 ,Page: 1582 ,URL: http://www.tidhar.tourolib.org/tidhar/view/4/1582</bibl>
<bibl>Volume: #4 ,Page: 1583 ,URL: http://www.tidhar.tourolib.org/tidhar/view/4/1583</bibl>
<bibl>Volume: #4 ,Page: 1584 ,URL: http://www.tidhar.tourolib.org/tidhar/view/4/1584</bibl>
<bibl>Volume: #4 ,Page: 1585 ,URL: http://www.tidhar.tourolib.org/tidhar/view/4/1585</bibl>
<bibl>Volume: #4 ,Page: 1586 ,URL: http://www.tidhar.tourolib.org/tidhar/view/4/1586</bibl>
<bibl>Volume: #4 ,Page: 1587 ,URL: http://www.tidhar.tourolib.org/tidhar/view/4/1587</bibl>
<bibl>Volume: #4 ,Page: 1588 ,URL: http://www.tidhar.tourolib.org/tidhar/view/4/1588</bibl>
            <bibl>Volume: #6 ,Page: 2716 ,URL: http://www.tidhar.tourolib.org/tidhar/view/6/2716</bibl></listBibl>
         </div>
      </body>
  </text>
</TEI>
