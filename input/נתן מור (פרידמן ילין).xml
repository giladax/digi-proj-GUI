<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1528 ,URL: http://www.tidhar.tourolib.org/tidhar/view/3/1528</bibl><bibl>Volume: #3 ,Page: 1529 ,URL: http://www.tidhar.tourolib.org/tidhar/view/3/1529</bibl>
<bibl>Volume: #3 ,Page: 1530 ,URL: http://www.tidhar.tourolib.org/tidhar/view/3/1530</bibl>
<bibl>Volume: #3 ,Page: 1531 ,URL: http://www.tidhar.tourolib.org/tidhar/view/3/1531</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>נתן מור (פרידמן-ילין)</persName>

</head>
         <div><p> נולד בגרודנה, פולין, כ"ג סיון תרע"ג (28.6.1913), לאביו <persName>אליהו שמואל </persName> ולאמו<persName> חנה מרים </persName> בת ר'<persName> חיים</persName> <persName>פיינגולד.</persName> למד בבית-ספר עממי פולני ויהדות ועברית מפי מורים פרטיים. גמר גימנסיה עברית של "תרבות" בגרודנה ופוליטכניון בווארשה והוסמך למהנדס.

 בשנת תרפ"ט נשא לאשה את <persName>פרידה</persName> בת <persName>שמואל</persName> <persName>וחנה פיינגולד.</persName>

 הצטרף מנוער לתנועה הציונית-הרביזיוניסטית. היה קצין בית"ר בפולין (תרצ"ה-צ"ז), חבר מרכז הצה"ר


 לפולין (תרצ''ז-צ"ח), עורך "די טאט" (המעש), עתון יומי אידי של הארגון הצבאי הלאומי (תרצ"ח-צ"ט, עד לכיבוש הגרמני והפסקת חיים צבוריים יהודיים) ופרסם בו מאמרים רבים להכנת הנוער העברי לפעולות מלחמתיות למען שחרור ארץ-ישראל מעול השלטון הבריטי. כתב מאמרים ב"המדינה", בטאון בית"ר בפולין והיה פעיל בארגון ההעפלה לארץ-ישראל בראשיתה, כדי לעקוף את חוקי הזדון הבריטיים.

 אחרי הרבה נדודים והרפתקאות מפולין הכבושה בידי הגרמנים דרך ארצות שונות הגיע לארץ בטבת תש"א והצטרף למחתרת של "לוחמי חרות ישראל" (לח"י - על התהוותה והסתעפותה מאצ"ל למלחמה תקיפה יותר בשלטון הבריטי ראה את הערך של <persName>אברהם שטרן-יאיר</persName> , כרך בי, עמוד 1014).

 בסוף 1941 יצא לחו"ל בשליחות לח"י בדרכי המחתרת. בשבט תש"ב נאסר על-ידי הבולשת הבריטית בסוריה והובא ארצה. ישב במחנה ריכוז בריטי במזרע, ליד עכו, ביחד עם עצורים פוליטיים חברי לח"י, אצ"ל, תנועת המרי של ה"הגנה" וחשודים פוליטיים לא-יהודיים מבני הארץ ומחו"ל, ואח"כ במחנה המעצר בעמק אילון (לאטרון). בג' מרחשון תש"ד יצא מן המחנה ביחד עם 20 חברי לח"י דרך מנהרה ארוכה למעלה מ-70 מטר שחפרו אותה בסודיות גמורה במשך שמונה חדשים, ומאז עמד בראש מחתרת לח"י (במקום אברהם שטרן-יאיר שנרצח בידי אנשי הבולשת הבריטית אחרי שאסרוהו וכבלוהו בחדר מחבואו, ואשר על שמו נקראה התנועה "קבוצת שטרן"). ניהל את הפעולות שמוטטו את עצביהם של אנשי השלטון הבריטי בארץ: התנקשויות בנפש וברכוש של אנשי השלטון והצבא וגרימת אבידות ונזקים רבים, כדי לשכנע את הבריטים שלא יוכלו לשלוט בארצנו בשלוה ולדכא בלי עונש את תקומת ישראל. במקרים מעטים פעלו לח"י בשותפות עם אצ"ל ותנועת המרי של ה"הגנה", בכמה מקרים נוספים בשותפות עם אצ"ל בלבד, אך ברוב המקרים פעלו לבדם ומיבצעיהם שהצליחו

 הדהימו את הבריטים ועוררו גלים של זעקות זועה מעושה וגם אמתית מצד אישים וגופים צבוריים בישוב, ולא פעם שיתפו יהודים פעולה עם הבולשת הבריטית לסיכול מיבצעים של לח"י ולהסברת אנשיהם למאסר ולדין. אך בסוף גבר הדיכוי הבריטי כל-כך, שאפילו היהודים שהתנגדו ללח"י מטעמי פוליטיקה פנימית לא יכלו לשרת עוד את הבולשת הזרה, ובלי עזרה יהודית לא יכול השלטון הבריטי להחזיק מעמד נגד המחתרת שפעלה בזריזות מדהימה וקטלנית.

 אחרי בירורים בועדות-חקירה, שבריטניה סירבה לקבל עליה את מסקנותיהן שלא היו לרצון לה, הוכרחה להזמין גם את ישראל אל פני ארגון האומות המאוחדות, וכך יצא פסק-הדין הסופי המחייב את הסתלקות הבריטים מהארץ ומתן עצמאות למדינה יהודית.

 בשנות המחתרת פעל פרידמן-ילין גם בשטח התעמולה בכתב. כתב ב"החזית" - ירחון רעיוני של לח"י ,שנדפס והופץ בסתר, ובשבועון "המעש", שגם הוא הוכן והופץ בסתר והודבק על הקירות.

 בחורף תש"ח, בתקופת התוהו-ובוהו ו"המלחמה הקטנה" החל לצאת - ברשיון ממשלתי - עתון ערב בשם "מברק", שלפי כיוונו אפשר היה להכיר בקשריו עם תנועת לח"י, בעתון זה היה פרידמן-ילין כותב שלש פעמים בשבוע מאמר ראשי ומאמר שבועי בחתימת <persName>(כינויו במחתרת היה גרא).</persName> באותה תקופה ניהל את פעולות אנשי לח"י בהגנת הישוב ומלחמת-תנופה וחבלה נגד קני הפורעים הערבים לפעמים בשיתוף עם כח-המגן הרשמי ולפעמים לחוד.

 עם הכרזת המדינה יצאו התנועה ואנשיה מהמחתרת ונכנסו למסגרת הצבא כשאר האזרחים, אך בירושלים, שלא הוכללה במדינת ישראל ומצד הממשלה הזמנית וצבאה לא נתגלתה אז עמדה ברורה בעד הכללתה, בה הוסיפו אנשי לח"י לקיים כח צבאי נפרד, שכבש ביזמת עצמו כמה שטחים חיוניים ותרם את חלקו במלחמה נגד הערבים ותבע ודרש להגביר את המלחמה כדי לשחרר את כל העיר, ובירושלים נהנה כח זה מהכרה רשמית-למחצה מצד השלטון הישראלי הרשמילמחצה, שממשלת ישראל לא סמכה את ידה עליו בגלוי, היות שמדינת ישראל, שקיומה מבוסס על החלטת עצרת האומות בדבר חלוקת הארץ, מורת באותו חלק של ההחלטה, הקובע שלטון בינלאומי על ירושלים. בינתים נמשכו החיכוכים בין השלטון הרשמי-למחצה ובן לח"י, והצרו את צעדי לח"י באמצעי השלטון והכח של מדינת ישראל. ומשהכריזה הממשלה על סיפוח ירושלים באופן רשמי-למחצה למדינת ישראל החל מו"מ בדבר שילוב כוחות לח"י (ואצ"ל) גם בירושלים במערכת צבא המדינה.

 בינתים היו במדינה שבשפלה מלחמות עם מדינות ערב והפוגה ונסיונות התיווך מטעם ארגון האומות בראשותו של הרוזן השוודי<persName> פולקה ברנאדוט,</persName> שבהת


 נהגותו גילה נטיה לצד הערבים והשתדל להעלים עין ממעשיהם בהפרת ההפוגה, ברציחת אנשיו בעזה ובפיצוץ מכון משאבות המים לירושלים בלאטרון, בטענה שכל זה נעשה על-ידי כוחות ערביים בלתי-סדירים, ששום מדינה ערבית אינה אחראית על מעשיהם. ואף הגיש הצעה שכל העיר ירושלים תימסר לשליט הערבי עבדאללה מעבר-הירדן, משרתם של הבריטים. והנה קמו כוחות "בלתי-סדירים" גם בישראל וביום 17.9.48 הרגו בשטח היהודי של ירושלים את הרוזן ברנאדוט. נפסקה כל מו"מ עם כוחות המחתרת לשעבר, שקראו להם "פורשים". האלמונים, שהמיתו את הרוזן, הודו במעשה זה בכרוז שהדביקו על הקירות בחתימת "חזית המולדת". אך ראשי השלטון החליטו לקבוע, כי המעשה בוצע על-ידי לח"י.

 מאות אנשים, מחברי ארגון זה, נתפסו ונאסרו והוחזקו בבתי-כלא באשמת השתייכות או אהדה ללוחמי חרות ישראל. במועצת המדינה הזמנית נתקבלה פה אחד הצעת הממשלה בדבר "פקודה למניעת טרור". נשמעו קולות במועצת המדינה וגם בצבור, שפקודה זו עומדת בניגוד לעיקרוני המשפט ולזכויות-האדם היסודיות שכן נותנת היא לעצמה תוקף לשעבר. והיתה לחוק, שלפיו הותר לשלטון לאסור ולהעמיד לדין אנשים בלתי-רצויים לו, בלי כל סייג משפטי רציני, ולהרשיעם בדין בלי יכולת לערער.

 ביחוד חיפשו בנרות אחרי מנהיגי התנועה, שבעקב הפסיכוזה הכללית הוכרחו לשוב למחתרת ולהסתתר, וביום 29.9.48 עלה בידי הבולשת הצבאית הישראלית לאסור בחיפה את <persName>פרידמן-ילין </persName> ואת חברו מתתיהו <persName>שמואלביץ </persName> (מראשי הלוחמים לחרות ישראל, שנדון למות על-ידי בית-דין צבאי בריטי ואח"כ הוחלף ענשו למאסר עולם - עד לצאת הבריטים מהארץ).

 כמה עשרות ממאות האסירים השתחררו מכלא יפו ביום שבת-שובה תש"ט על-ידי התפרצות בכח. במשך הזמן שוחררו עוד קבוצות ויחידים, חלק מהם שהוכיחו כי מאסרם היה בטעות ומעולם לא השתייכו ללח"י; חלק - תמורת הצהרה בכתב, שאינם רוצים להשתייך עוד למחתרת בלתי חוקית; חלק - בערבות ובחובת מעצר-בית בלילות במשך תקופה מסוימת; חלק - בלי כל נימוק. ובסוף נשארו כ-40 עצורים, שדרשו במשך כל הזמן לשחררם או להעמידם לדין.

 רק שני המנהיגים הראשיים הנ"ל - פרידמן-ילין ושמואלביץ - הועמדו לדין בפני בית-דין צבאי מיוחד בעכו ונאשמו בהשתייכות ובהנהגה של ארגון טרוריסטי בלתי-חוקי (לח"י) בניגוד לסעיפים 2 ו-3 של הפקודה למניעת טרור. בירור המשפט ארך 28 ימים לא רצופים והשתרע על פני כמה שבועות, בו הוקראו 87 מסמכים ונשמעו 25 עדים, ביניהם שנים משרי הממשלה הזמנית, קציני צבא גבוהים ובינונים, עסקנים ופעילי לח"י לשעבר. התביעה לא הצליחה להוכיח קשר בין לח"י ובין הריגת הרוזן המתווך והשתדלה

 לבטל את ערך פעולות לח"י במאמצים לשחרור ירושלים.

 במשך המשפט הגיע זמן הבחירות לאספה המכוננת, שקבעה לעצמה אח"כ את הכינוי הרשמי "הכנסת הראשונה". מאחר שתנועת לח"י הוכרזה לבלתיחוקית ,לא יכלה להופיע בשם זה ברשימה לבחירות. אך חיילים שנפצעו במלחמה הגישו רשימה בשם "לוחמים וחיילים" וועדת-הבחירות המרכזית קיבלה אותה ואישרה לה את השם "לוחמים", ובראש הרשימה הועמדו שני הנאשמים ואחריהם עוד מפעילי לח"י: עצורים מסתתרים במחתרת וחפשים. עם אישור הרשימה השיגו פעיליה את הזכות החוקית לעשות לה תעמולה באספות, ברדיו ובכרוזים, ובבחירות שנערכו ביום כ"ד טבת תש"ט (25.1.49) נבחר פרידמן-ילין לכנסת, ולפי החוק היתה הכנסת צריכה להחליט, במקרה שיורשע בדין, אם לדרוש את שחרורו או לא.

 בינתים, לפני גמר המשפט, הועברו כ-40 עצורי לח"י האחרונים (מהם שהיו עצורים קודם לכן גם ביפו ובשייך מואניס ואח"כ הובאו אל חבריהם למבצר עכו) מעכו לכלא המבצר החדש ג'למי, למרגלות הכרמל. הם פתחו בשביתת-רעב, שהתמידו בה במשך שבעה ימים, ואליהם הצטרפו נשים ואמהות ואבות של עצורים וישבו וצמו במשרד המשפטים שבקרית הממשלה במשך שלשה ימים.

 לפי השמועות שהתהלכו היתה תכנית הממשלה, שמיד לאחר שיבחר נשיא המדינה יתן הוא חנינה לכל עצורי- לח"י ולנשפטים באשמה זו. אולם שביתת הרעב החישה את חיסול הפרשה, וביום י"א בשבט תש"ט (10.2.49), ימים מעטים לפני פתיחת הכנסת בירושלים, שנועדה ליום ט"ו בשבט, אישרה מועצת המדינה הזמנית בישיבתה האחרונה את הצעת הממשלה הזמנית לתת חנינה - לקראת חג פתיחת הפרלמנט הישראלי הנבחר הראשון - לכל העצורים והיושבים במאסר לפי פסק-דין על עבירות ופשעים פוליטיים ופליליים כאחד.

 באותו יום ניתן פסק-דין במשפט שני ראשי לח"י. בית-הדין לא מצא שום אפשרות להטיל את האשמה ברצח הרוזן השוודי עליהם או על תנועתם, אך בשני קולות נגד אחד קבע, שתנועת לח"י היא בכל זאת תנועה טרוריסטית פסולה, ומאחר שהוכח כי שני הנאשמים היו והנם ממנהיגיה החליט בית-הדין בשני קולות נגד אחד לדון את נתן פרידמן-ילין לשמונה ואת מתתיהו שמואלביץ לחמש שנות מאסר עם יחס מיוחד, אך נתן להם אפשרות להשתחרר מיד אם ימסרו הצהרה, שהם מסתלקים מתנועה זו ויקבלו עליהם להיות תחת פיקוח המשטרה.

 שני הנאשמים סירבו לתת כל הצהרה והבטחה, אך שוחררו בתוקף החנינה הכללית, ופרידמן-ילין יצא מבית-הכלא לתפוס את מקומו בבית-המחוקקים של מדינת ישראל ובראש תנועתו שיצאה מהמחתרת


 לפעול בשינוי-שם, אך בגלוי, כיתר התנועות והמפלגות בישראל. בנעילת כינוס "הלוחמים" ברמת גן (כ"ה אדר תש"ט), ניצח הזרם השמאלי בתנועה, ובין ההחלטות : שחרור א"י כולה מידי בל שלטון זר, הקמת משטר סוציאליסטי של בעלות לאומית על כל אוצרות הארץ ואמצעי הייצור. היא רואה את מעמד הפועלים כנושא העיקרי במלחמת השחרור, ואת "ההסתדרות" כמסגרת יחידה להתארגנותו המקצועית של הפועל העברי וכו'.

 פסבד':<persName> מ. ברק, ב. שמר, ד. הררי.</persName>

 בתו: <persName>דורית</persName> (נולדה ביום ט"ז השון תש"ט).

</p></div>
         <div type="bibliogrphy">
            <listBibl>
<bibl>Volume: #3 ,Page: 1528 ,URL: http://www.tidhar.tourolib.org/tidhar/view/3/1528</bibl><bibl>Volume: #3 ,Page: 1529 ,URL: http://www.tidhar.tourolib.org/tidhar/view/3/1529</bibl>
<bibl>Volume: #3 ,Page: 1530 ,URL: http://www.tidhar.tourolib.org/tidhar/view/3/1530</bibl>
<bibl>Volume: #3 ,Page: 1531 ,URL: http://www.tidhar.tourolib.org/tidhar/view/3/1531</bibl>
            </listBibl>
         </div>
      </body>
  </text>
</TEI>
