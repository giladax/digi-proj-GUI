<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #11 ,Page: 3863 ,URL: http://www.tidhar.tourolib.org/tidhar/view/11/3863</bibl><bibl>Volume: #11 ,Page: 3864 ,URL: http://www.tidhar.tourolib.org/tidhar/view/11/3864</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>סגן אלוף מאיר ספקטור</persName>

</head>
         <div><p> נולד ב<placeName>רוסיה</placeName> בשנת תרנ"ג (1893).

 הצטרף ל"השומר" בחדרה ב-1910. יחד עם קבוצת "השומר" במושבה זו טעם את טעמה של השמירה בשדות איכרי חדרה. ערביי הסביבה, שהיו רגילים לראות את שדות היהודים הפקר, היו עולים עליהם עם עדריהם באין מפריע ומכלים את היבול. דרושים היו מאמצי-גבורה בלתי-רגילים בימים ההם כדי להתגבר על הפלשות הללו ולהכריח את הפולשים לכבד את משקם ועמלם של היהודים. בכל המערכה הזאת גילה ספקטור עוז-רוח למופת. אך הוא לא עמד במבחן "הקדחת החדרתית" ("הקדחת הצהובה") ועלפי מצוות הרופא נאלץ לעזוב את המושבה.

 "השומר" העבירו לגליל-התחתון, לשמירה במושבה כנרת. לא עברו חודשים מעטים מיום שקיבל את השמירה בכנרת והוא נפצע מכדור ברגלו, בעומדו לבדו בלילה בהתנגשות-מצח עם כנופיה גדולה של שודדים מזויינים אשר התנכלה למושבה.


 השנים 1914-1911 עברו עליו בשמירה ברחובות ובראשון-לציון.

 ב-1913 הדף את ההתקפה הגדולה של אנשי זרנוגה, אשר הסתערו על רחובות.

 אולם הוא היה לא רק שומר אמיץ-לב, כי-אם גם פלח טוב. ב-1914 העבירו "השומר" לפלחה בקבוצת תל-עדשים, שם גילה את כשרונו הפלחי וצעד בראש הקוצרים בחרמש.

 ב-1917, לאחר שחברי "השומר" בתל-עדשים נפלו קרבן-שוא כחשודים כחברי "נילי" הוגלו לבית-הסוהר בדמשק, עלה בידיו להתחמק מן המאסר בעזרת תעודות מזוייפות. בדמשק היו - אסירי "השומר" צפויים למשפט צבאי ליד "השולחן האדום'', מאחר שהואשמו ע"י השלטונות התורכיים בריגול לטובת האנגלים, שתפקידם כביכול, היה לבצע חבלות בפנים המדינה כדי לסייע לאוייב בהתקיפו את הארץ. עד למשפט עברו עליהם ימים ולילות של עונשי-גוף איומים, שהיו מבוצעים בידי הסוהרים התורכיים בפראות ובאכזריות. והנה לעתים תכופות מאוד, לאחר ליל עינויים כזה, היה מזדמן אצל חברי "השומר" בלי שירגישו בו, התאספו מכל התאים והיה מבלה אתם שעה ארוכה בשיחה על חדשות ועל האירועים שנתרחשו בעולם ובארץ. בהתחפשו במדי קצין תורכי ובהצטיידו בתעודת-זהות מזוייפת, היה מערים על המשמר ובדרך זו הצליח לבקרם לעתים קרובות בתוך בית-הסוהר. ביקוריו אלה לא יישכחו לעולם. עם כל ביקור היה מכניס משב-רוח מרענן ומעודד.

 ב-1918 עם כיבוש הגליל ע"י האנגלים, הוא מתגייס בין יתר חברי "השומר" למשטרה העברית בטבריה. שנות שירותו אלו במשטרת טבריה היו קודש להגברת ההגנה ולריכוז נשק. באותן השנים חלו המאורעות בגליל-העליון והתמסר כולו לגיוס עזרה למגינים.

 ב-1920 חוזר לעבודת המשק, לקיבוצו כפר-גלעדי, אך לא ניתן לו להתרכז בחיי משק שקטים.

 ב-1921,ב התפרסם הגזירה בדבר הפסקת העליה,

 התנדב לאירגון ההעפלה דרך נמל בירות. ולאחר שהצליח בדרכי ההעפלה, השתמש בנסיונו זה כדי להעביר נשק רב לארץ מווינה ומברלין.

 ב-1929 עומד ספקטור בראש ההגנה על יישובי הדרום, ובמאורעות 1936 ניצח על ההגנה בגוש תלמונד. אחרי-כן הופקד, מטעם הסוכנות, על אירגון הנוטרים בדרום הארץ.

 מראשית ייסוד צה"ל עמד בראש אגף-כוח-האדם ואחרי-כן כיהן כשופט צבאי.

 כל חייו מ"השומר" ועד צה"ל - 45 שנים תמימות - עברו עליו מתוך מתיחות מתמדת בשמירה, בהגנה וברכש, באירגון ההעפלה ובמלחמת השיחרור.

 מעולם לא אהב להתבלט. היה מן הצנועים והשתקנים שבחבורה, אך תמיד הצטיין בחושיו הערים, ביוזמתו, ברצינותו ובנאמנותו למשימות שהוטלו עליו. מותו ללא-עת הישרה אבל כבד.

 חלה במחלה ממארת. נעשה מאמץ אחרון להציל את חייו ע"י העברתו לארה"ב לשם ניתוח, אולם לאחר הניתוח- - 

 נפטר בארצות הברית כ"א אדר תשט"ו (55 15.3) והובא לקבורות בכפר גלעדי ביום כ"ח אדר תשט"ו (22.3.55).

 בניו :<persName> אורי.</persName>

</p></div>
         <div type="bibliogrphy">
            <listBibl>
<bibl>Volume: #11 ,Page: 3863 ,URL: http://www.tidhar.tourolib.org/tidhar/view/11/3863</bibl><bibl>Volume: #11 ,Page: 3864 ,URL: http://www.tidhar.tourolib.org/tidhar/view/11/3864</bibl>
            </listBibl>
         </div>
      </body>
  </text>
</TEI>
