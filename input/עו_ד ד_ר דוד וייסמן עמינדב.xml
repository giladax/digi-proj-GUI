<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5412 ,URL: http://www.tidhar.tourolib.org/tidhar/view/18/5412</bibl><bibl>Volume: #18 ,Page: 5413 ,URL: http://www.tidhar.tourolib.org/tidhar/view/18/5413</bibl>
<bibl>Volume: #18 ,Page: 5414 ,URL: http://www.tidhar.tourolib.org/tidhar/view/18/5414</bibl>
<bibl>Volume: #18 ,Page: 5415 ,URL: http://www.tidhar.tourolib.org/tidhar/view/18/5415</bibl>
<bibl>Volume: #18 ,Page: 5416 ,URL: http://www.tidhar.tourolib.org/tidhar/view/18/5416</bibl>
<bibl>Volume: #18 ,Page: 5417 ,URL: http://www.tidhar.tourolib.org/tidhar/view/18/5417</bibl>
<bibl>Volume: #18 ,Page: 5418 ,URL: http://www.tidhar.tourolib.org/tidhar/view/18/5418</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>עו"ד ד"ר דוד וייסמן-עמינדב</persName>

</head>
         <div><p> נולד בתר"מ (1880) במאריופול, פלך יאקטריסלב (רוסיה), (בישוב חקלאי יהודי בדרום-רוסיה. אחד החבלים המעטים שבהם הותר ברוסיה הצארית ליהודים לעסוק בחקלאות).

 לאביו<persName> צבי וייסמן.</persName>

 בגיל צעיר עברה משפחתו לגור בעיר מאריופול (כיום: על שם ז'דנוב) פלך ייקטרינוסלאב כיום: דניפרופטרובסק).

 לאחר לימוד בבית-ספר תיכוני בעיר-מגוריו, יצא לחוץ-לארץ להמשיך בלימודים (ברוסיה הצארית הן הוגבל מספר היהודים בבתי-הספר הגבוהים). למד באוניברסיטת היידלברג (גרמניה). והוסמך שם בתואר "דוקטור לכלכלה". לא הסתפק בתואר זה, ונכנס גם - לאחר תלאות רבות - לאוניברסיטת "יורייב" (רוסיה), ללמוד משפטים, ובה הוסמך לעורך-דין.

 היה בעל שני התארים האקדמיים, נמשך אל העבודה המדעית והפובליציסטית ולא אל העיסוק המעשי הקשור בתואריו. עם פרוץ המהפכה ברוסיה, בשנת 1917, העתיק את מקום-מגוריו למוסקבה, בירתה העתיקה של רוסיה, שבה החלו מתרכזים כל החיים המדיניים של המדינה וגם נתהווה בה מרכז יהודיציוני-עברי גדול. השתתף במאמרים משפטיים-כלכליים בעתוני היהודים שיצאו במוסקבה בתקופה הראשונה לאחר המהפכה, זו שלפני המהפכה הבולשביסטית: ב"העם", העתון העברי, היומי והשבועי; ב"ייברסקאיא ז'יז'ן", העתון הציוני ברוסית ועוד, וכן בעתונים הרוסיים הכלליים.

 אחד מחיבוריו ברוסית, שהוקדש לבעיית "המיבנה ומערכת המסים של הרשויות המוניציפאליות ברוסיה שלאחר המהפכה" (יצא לאור בהוצאה ממלכתית, ואף זכה להערכה חיובית בעתונות הרוסית הכללית).

 עם חיסול המרכז הציוני-העברי במוסקבה שלאחר מהפכת-אוקטובר, ועזיבת רוב האינטליגנציה העברית את רוסיה הבולשביסטית, עזב את מוסקבה, וחזר לאוקראינה, שהיתה אז מדינה עצמאית, לאומית. התגורר באודיסה, שהיתה אז עדיין מרכז תוסס של

 הציבוריות היהודית, ואליה הועברו מפעלים ומוסדות לאומיים שנאלצו לעזוב את מוסקבה.

 פירסם באודיסה כמה חוברות ברוסית בשאלות כלכלה וחברה.

 עלה לארץ באנית-העולים "רוסלאן". שהפליגה מנמל <persName>אודיסה לארץ-ישראל </persName> בכסלו תר"פ (דצמבר 1919), שבה התחילה "העליה השלישית" לאחר מלחמת-העולם הראשונה (באניה זו היו 630 עולים, ובהם כמה אישים מפורסמים שעמדו בראש מוסדות ציבוריים בארץ) והשתקע בתל-אביב.

 מטעם מפלגת "פועלי ציון" נבחר למועצת-העיריה הראשונה של תל-אביב (1921), לאחר שהופרדה מיפו וניתנה לה חוקה עירונית מיוחדת. כמשפטן, שותף בניסוח החוקה של תל-אביב, יחד עם משפטנים אחרים.

 השתתף במאמרים מקצועיים בכתבי-עת שונים בארץ, ובעיקר של מפלגות הפועלים ("אחדות" ועוד), וכן היה במשך כמה שנים מרצה מבוקש מאד, על נושאים של כלכלה מדינית, בשיעורי-ערב למבוגרים, שנערכו מטעם מחלקת התרבות של הסתדרות העובדים הכללית. כעורך-דין, היה מעדיף לטפל במשפטים שיש בהם הגנה על החלש, כגון בין פועל למעביד או בין דייר-משנה לבעל הבית, וכן בהגנה על זכות בחירה לשלטון העירוני לעובדים, שנשללה מהם זכות זו בגלל מיעוט מסיהם העירוניים.

 תיכנן כמה עבודות מדעיות גדולות, ואחת מהן: "המגמות החדשות בהתפתחות המשק העולמי לאחר מלחמת-העולם השניה". (עם התגבשות סקטור סוציאליסטי בחלק גדול של כדור העולם).

 האסון המשפחתי שפקדהו, במות עליו אשתו ברוריה בת המורה-הסופר-והבלשן הנודע ד"ר<persName> יצחק אפשטיין</persName> (ראה כרך שני, עמוד 822), הפריע להגשמת תכניתו, והוא מסר את רוב זמנו ומרצו לחינוך בנו היחיד נדב, שנתיתם מאמו בהיותו בן שתים-עשרה וחצי. הבן היה בעל כשרונות מבטיחים, והצטיין בכל הלימודים - כתלמיד בגימנסיה "הרצליה" - בלימודי הטבע, במתמטיקה וגם במדעים הומניסטיים. לאחר שגמר את לימודיו בגימנסיה, בהצטיינות, עבר להכשרה ואימונים בפלמ"ח בדגניה א'. לאחר שנת אימונים נתקבל כתלמיד למחלקת מדעי הרוח באוניברסיטה העברית בירושלים. כעבור שנה עבר לקורסים משפטיים שהתקיימו אז בירושלים (קודם שנפתחה הפקולטה המיוחדת למשפטים). במשך כל הזמן נשאר בשירות הפלמ"ח.

 עם קום המדינה, נתגייס לצה"ל, שימש כקצין מודיעין, וניהל קורס לסיירות. בכ"ד תמוז תש"ז (12.7.47) היה בסיור צבאי, יחד עם שני חברים, בין מעלה-החמישה וקרית-ענבים. הדרך היתה ממוקשת ורק אחד מהם ניצול לגמרי, אחד נקטעו רגליו <persName>ונדב</persName> <persName>וייסמן</persName> הועף למרחק רב ונתרסק.

 במות עליו בנו-יחידו, נחמתו האחת לעת זקנה בחייו רבי-התלאות, נשאר בודד וגלמוד עד יום מותו. הוא ניסה להתאושש ולמצוא סיפוק-מה במתן ביטוי להגיונותיו הלאומיים-החברותיים. תיכנן שוב ספר


 מדעי-היסטורי רב-כמות (שמחוסר מו"ל אמר לפרסמו פרקים-פרקים בחוברות) בשם "האוריינטציה הבבלית והמצרית במדינת-ישראל הראשונה". ובינתיים הוציא לאור חוברות קטנות בשמות שונים: 1) חבלה שאין לה כפרה (1948); 2) עבודה ולחם במדינת ישראל (1948); 3) חקלאות ללא סוסים, ללא כפרים, ללא חקלאים (1950); 4) ממון ה"שילומים" - אסון, קלון, לצון (1952). היה מן המתנגדים העקביים לקבלת שילומים מגרמניה ולכל "התפייסות" עם העם של משמידי ששת מיליוני היהודים. פירסם גם חוברת בשם "הסכסוך הישראלי-הערבי לבית-הדין הבינלאומי" (1958).

 האמין אמונה תמימה, כי מבחינה משפטית תזכה מדינת ישראל בדיונה עם ממשלות ערב - אם הללו יסכימו להתדיין, בהשפעת האו"ם - על טענת הערבים, שאין לישראל זכות על ארץ-ישראל בגלל "התישנות" כביכול. "שום עם - מוכיח וייסמן - אינו יכול לטעון כי הוא אמנם מחזיק באדמת עם זר, אבל הוא לא ידע כי אדמה זו <persName>הוצאה בכוח </persName> מידי הבעל החוקי של אדמה זו. במדינות בנות-תרבות טענת "התישנות" אינה אפשרית, אם הבעל החוקי של הנכס עמד, וכל זמן שעמד, בפני "כח עליון" כוח שאיאפשר להתגבל עליו. והנה אם יש עם שעמד בפני "כוח עליון" מסוג זה ,הרי זה העם העברי". ולהלן: "למדינות הערביות אין כל זכות שהיא לתבוע בעלות על ארץ-ישראל בתוקף התישנות. פעם כבשו אמנם הערבים את ארצות המזרח הקרוב, ובתוכן גם את ארץ-ישראל, אבל בשנת 1516 באו התורכים והוציאו ארצות אלו, ובהן את ארץ-ישראל מידיהם. ברור, שאם אין חזקה אין התישנות, ואם אין התישנות אין מקום לטענת בעלות. אחרי מלחמת-העולם הראשונה נוצחה גם תורכיה, ו"מדינות ההסכמה" המנצחות הכירו בתביעת היהודים על ארצם, והוקם "הבית הלאומי". ולהלן: "מדינת ישראל קמה לא רק בתוקף החלטת או"ם, היא גדלה במקצת גם על-ידי כיבוש. הערבים אינם יכולים לטעון, כי "כל כיבוש אינו חוקי". לו טענו זאת, הרי כל הכיבושים שעברו על ארץ-ישראל - החל מאשור ובבל וכלה בכיבוש רומא, ואחר כך כיבוש הערבים, אינם חוקיים. שנית, לפי החוק הבינלאומי הקיים - כל כיבוש, כל מלחמה פשע הוא. מותרת רק מלחמה אחת, מלחמת האו"ם כולו נגד כל תוקפן, אבל המדינות הערביות לא רצו ואינן רוצות להשלים עם החלטת האו"ם. למחר, אחר ההחלטה, יצאו למלחמה נגד מדינת ישראל הצעירה. כתוצאה מהגנה עצמית של ישראל גדל שטחה במקצת, אבל הגנה עצמית אינה אסורה לפי מגילת או"ם. האו"ם כגוף בינלאומי לא נקף אצבע נגד מלחמת הערבים באו"ם ובמדינת ישראל, ועל-כן הגנה עצמית כשרה היא גם לפי מגילת או"ם".

<persName>וייסמן</persName> מגיע איפוא לידי מסקנה, שלהפסיד אין ישראל יכולה בבית-הדין הבינלאומי, ולעומת זאת היא יכולה לזכות. טענותיו-הוכחותיו לא נתיישנו גם לאחר עשר השנים מאז נתפרסמה חוברתו, ולאחר

 שמחברה, היהודי החם והפטריוט הציוני הנלהב אינו עוד בחיים.

 לאחר נפילת בנו היחיד במלחמת השחרור,<persName> שינה</persName> את שם-משפחתו<persName> ל"עמינדב"</persName> . גם את אסונו הפרטי ידע לשלב במלחמת העם על שחרורו וקיומו: לא אבי-נדב אלא עמי-נדב.

 בי"ח באב תשכ"ו (8.8.1966) נפטר בתל-אביב, והובא למנוחות בבית הקברות בחולון.

 בנו: <persName>נדב</persName> ז"ל.

</p></div>
         <div type="bibliogrphy">
            <listBibl>
<bibl>Volume: #18 ,Page: 5412 ,URL: http://www.tidhar.tourolib.org/tidhar/view/18/5412</bibl><bibl>Volume: #18 ,Page: 5413 ,URL: http://www.tidhar.tourolib.org/tidhar/view/18/5413</bibl>
<bibl>Volume: #18 ,Page: 5414 ,URL: http://www.tidhar.tourolib.org/tidhar/view/18/5414</bibl>
<bibl>Volume: #18 ,Page: 5415 ,URL: http://www.tidhar.tourolib.org/tidhar/view/18/5415</bibl>
<bibl>Volume: #18 ,Page: 5416 ,URL: http://www.tidhar.tourolib.org/tidhar/view/18/5416</bibl>
<bibl>Volume: #18 ,Page: 5417 ,URL: http://www.tidhar.tourolib.org/tidhar/view/18/5417</bibl>
<bibl>Volume: #18 ,Page: 5418 ,URL: http://www.tidhar.tourolib.org/tidhar/view/18/5418</bibl>
            </listBibl>
         </div>
      </body>
  </text>
</TEI>
