<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 1024 ,URL: http://www.tidhar.tourolib.org/tidhar/view/2/1024</bibl><bibl>Volume: #2 ,Page: 1025 ,URL: http://www.tidhar.tourolib.org/tidhar/view/2/1025</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>עובד בן-עמי (דנקנר)</persName>

</head>
         <div><p> נולד בפתח-תקוה, כ' בתמוז תרס"ה (1905) לאביו <persName>מאיר-מתתיהו דנקנר </persName> (חקלאי ובעל מלאכה, מראשוני פ"ת), ולאמו <persName>שושנה </persName> לבית צלליכין, מראשוני הבילויים. קיבל חנוך מסורתי בתלמוד-תורה, בבית הספר "נצחישראל" ובביה"ס "פיק"א" בפ"ת. מילדותו ער לעניני נוער ולבעיות צבור. ב-1918 - מארגן ועומד בראש "ארי" (אגודת רעים-ידידים); 1919 - מיסד גדוד הצופים בפ"ת ומפקדו; חבר מרכז הסתדרות הצופים בארץ ; מארגן ועדה לקבלת העולים הראשונים שהגיעו לארץ אחר מלחמת העולם הראשונה. משנת ה-15 לחייו החל מגלה נטיה לעתונאות. 1920 - סופר העתון היומי "דואר היום" והשבועון "פלשתיין וויקלי"


 בירושלים. התחיל ברפורטז'ות ובשנים מאוחרות יותר כתב מאמרים רבים בשאלות ישוביות ומדיניות. כשפרצו מאורעות פתח-תקוה, באביב תרפ"א (והוא אז מזכיר מפקדת ההגנה של המושבה) היה יורד יום-יום מפ"ת ליפו כדי למסור משם את הידיעות האחרונות לעתונו בירושלים, מאחר שבפ"ת לא היה עדיין באותם הימים משרד דואר ואף לא מכשיר טלפון אחד.

 בשנת 1922 היה ממיסדי ומפעילי אגודת מכביאבשלום; עורך ומו"ל העתונים הפריודיים "התקוה" ו"הד-הכפרים"; מזכיר סניף הסתדרות "בני-בנימין" בפ''ת; 28 -1924 - מזכיר כללי של הסתדרות הצעירים בני-בנימין בא"י ומנהל מחלקת ההתישבות שלה. בתקופה זו הוקם המפעל ההתישבותי הראשון של בניבנימין - "כפר אהרן" (ע"י נס ציונה); הוגה ומבצע את התישבות בני-בנימין בהרצליה. בתקופת פעולתו

 בתנועת בני-בנימין היה פעיל בהנהלת מוסדות כספיים וצבוריים של התנועה ושל צבור האברים בארץ; ציר אספת הנבחרים השניה, חבר הועד-הלאומי וחבר הנהלת מרכז התאחדות האברים; יו"ר בנק שתופי בני-בנימין; חבר משלחת האזרחים ובני-בנימין לקונגרס הציוני הט"ז ומשם בשליחות כלכלית לארצותהברית, יחד עם איתמר בן-אב"י. בשנת 1929 - יו"ר מרכז הסתדרות בני-בנימין; באותה שנה השתתף כציר בקונגרס הציוני הי"ז וביסוד הסוכנות היהודית; נבחר כחבר מ"מ בועד הפועל הציוני. בשנת 1937 השתתף במשלחת האכרים לקונגרס הציוני ה-20 בציריך.

 פעולתו הצבורית הענפה לא הסיחה את דעתו מהעתונאות ששימשה לו צנור לבטוי דעות ולמלחמה בנטיות ובגילויים שנראו לו מזיקים ללכוד הישוב. השתתף כחבר מערכת "דאר-היום" ואח"כ נשיא מועצת המנהלים של הוצאת "דאר-היום" בע"מ.

 בתקופה של שפל בפעולה ההתישבותית בארץ הוא יוזם ומייסד את<persName> נתניה</persName> (1928-29) ואת הכפר <persName>אבן-יהודה</persName> (ע"ש אליעזר בן יהודה, 1932), עפ"י תכנית של שתוף הון יהודי מן הגולה עם עמל בפיהם של המתישבים. כדי לעורר יהודים להתנחל בא"י ולתת יד

 לבנינה הוא יוצא בשליחות לארצות-אירופה המערבית ולארצות-הברית. שתי הנקודות החדשות בשרון נהפכות לעובדה ומשמשות חיל-חלוץ לישובים שקמו בשנים שלאחר כך.

 את נתניה רואה הוא כמפעל חייו ומשום כך השתקע בה ועשאה סדן למרצו, לחזונו ולכושר הביצוע שלו. תוך שנים מעטות הוא הופך את נתניה לעיר הומיה, שופעת חיים ומתכן את פיתוחה כעיר תעשיה, מסחר וימאות. ראש-עירית נתניה מאז נוסדה: יוזם תעשית היהלומים בארץ-ישראל, מייסד התאחדות בעלי תעשית יהלומים ומשנת 1940 הוא עומד בראשה.

 פעיל במוסדות כלכליים וישוביים ; יוזם תעשית סרטים ארצישראלית; חבר הנהלת בית-חרושת למלט "שמשון" בהר-טוב.

 ב-5 באוגוסט 1947 נאסר ע"י השלטונות הבריטיים יחד עם ראש עירית תל-אביב ישראל רוקח וראש מועצת רמת-גן א. קריניצי וראשי הצבור האזרחי. היה כלוא במחנה המעצר שבלטרון במשך 67 יום ושוחרר ביום 10 באוקטובר 1947.

 נשא לאשה את<persName> יפה</persName> בת אלחנן לרנר מתל-אביב. צאצאיו: <persName>חנה, נצחיה, אלינור-ליאורה.</persName>

</p>
<p>

 תוספות: 

 (ראה את הערך שלו בכרך שני, עמוד 1024)

 יו"ר "הוצאת מודיעין בע"מ" (עתון הערב "מעריב").

 ממיסדי "מעריב".

 יוזם ומייסד עיר הנמל אשדוד ויו"ר קי. בי. ע. קבוצת בוני ערים בע"מ (החברה הבונה ומפתחת את אשדוד).

 היה נשיא התאחדות תעשית היהלומים בישראל עד שנת 1932.

 חבר חבר הנאמנים של "האוניברסיטה העברית" בירושלים ושל "מכון ויצמן למדע" ברחובות.

 חבר הנהלת האוניברסיטה של תל-אביב.

 לשעבר, חבר נשיאות התאחדות בעלי התעשיה בישראל.

 השתתף בשליחויות של המגבית המאוחדת ומלווה העצמאות לארצות הברית ודרום אמריקה.

 יושב ראש של דירקטוריון "בנק קופת עם בע"מ".

 השתתף בקונגרס של ראשי עיריות.

 פעיל במפעלים צבוריים שונים.

 בשנת תשכ"ו, כשמלאו לדוד בן-גוריון 80 שנה, ארגן ועמד בראש ועד צבורי שדאג לתת הערכה רצויה ליובל הגבורות.

</p></div>
         <div type="bibliogrphy">
            <listBibl>
<bibl>Volume: #2 ,Page: 1024 ,URL: http://www.tidhar.tourolib.org/tidhar/view/2/1024</bibl><bibl>Volume: #2 ,Page: 1025 ,URL: http://www.tidhar.tourolib.org/tidhar/view/2/1025</bibl>
            <bibl>Volume: #16 ,Page: 4994 ,URL: http://www.tidhar.tourolib.org/tidhar/view/16/4994</bibl></listBibl>
         </div>
      </body>
  </text>
</TEI>
