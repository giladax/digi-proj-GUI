<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1926 ,URL: http://www.tidhar.tourolib.org/tidhar/view/4/1926</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>עוזר דב ליפשיץ</persName>

</head>
         <div><p> נולד אי-שם ברוסיה ומלא וגדוש השכלה עברית ומשאת-נפש לאומית הצטרף בין הראשונים לתנועת ביל"ו.

 עלה לארץ בתרמ"ג והתנסה עם חבריו בעבודה וביסורים במקוה ישראל ובחיי הדלות והקומונה שלהם בבית שבפרדס אנטון איוב.

 באותה שנה נשלח לנהל כמזכיר את "הלשכה המדינית" של ביל"ו באיסטמבול. ועל מכתביו משם, שנכתבו בסגנון מקראי מליצי, חתם בתואר "המזכיר". וכשדרש <persName>הרי"מ פינס </persName> לחסל את הלשכה שם ולקבץ את כל החברים בארץ (ואם לאו לא יסכים להיות להם לנשיא), חזר ארצה עם ד''ר <persName>משה מינץ</persName> (ראה כרך שני, עמוד 719) ראש הלשכה ועם אחרוני החברים שהשתהו עוד שם בדרכם מרוסיה אל הארץ.

 גם כאן פעל כמזכיר ביל"ו והשתתף באספות ובעריכת התקנות, וכשבאה הפקודה הטלגרפית מפאריס אל <persName>שמואל הירש</persName> מנהל מקוה ישראל (ראה כרך שני, עמוד 746), "לפטר מיד את האנארכיסטים" (כך נחשבו הבילויים בעיני השאננים בפאריס), וכמה מהחברים עזבו את הארץ מיואשים ושבורים ברוחם, נמנה הוא על הנשארים, המתאמצים להיאחז בארץ בצפרניהם השותתות דם. אחדים עלו ירושלימה ללמוד מלאכות ("שיבת החרש והמסגר" - בראשי-תיבות: שה"ו), ואחרים ציפו להתנחלותם על אדמת קטרה (גדרה). אך הוא, בהיותו חלש בגופו לא יכול להצטרף למיסדי מושבת הבילויים ועלה ירושלימה לנסות את מזלו בעבודת "איש הספר". כתב כמעט בקביעות בעתון "הצבי" של <persName>אליעזר בן-יהודה</persName> (ואולי אף קיבל כמה פרוטות בשכר-סופרים) וסבל מחסור. סוף סוף זכה להתקבל כמורה לעברית בביה"ס של "אליאנס" בשכר מזון בלבד והמנהל <persName>נסים בכר</persName> הבטיח לו, שבמשך הזמן יקבל גם משכורת. בינתים ביקש מחברי ביל"ו שעד לקבלת משכורת כל-שהיא תינתן לו מקופת החברה תמיכה חדשית בסך עשרה פרנקים והלואה חדפעמית ("עזר עתי" - כמו שכתב) בסך שלשה נפוליונים. אך במקורות לא נרשם אם קבל או לא. גם בשיעורים פרטיים השתכר סכומים קטנים (אחת מתלמידותיו היתה<persName> איטה</persName> בת <persName>הרי"מ פינס</persName> , אח"כ אשת פרופי <persName>דוד ילין)</persName> , והיה מבאי בית הרי"מ פינס והרבה לשוחח אתו בענינים ציבוריים, ספרותיים ומדעיים. אח"כ עבד זמן-מה כפקיד בבית-המסחר לעצים של <persName>הרצנשטיין</persName> את <persName>ליטוינסקי,</persName> ובט"ז מיון היה בין עשרה הראשונים שיסדו את לשכת "ירושלים" של "בני ברית", בירושלים.

 בסוף נלאה מהמאבק הקשה על קיומו ויצא לאוסטרליה.

 תאריכים ופרטים לתולדותיו - חסרים.

</p></div>
         <div type="bibliogrphy">
            <listBibl>
<bibl>Volume: #4 ,Page: 1926 ,URL: http://www.tidhar.tourolib.org/tidhar/view/4/1926</bibl>            </listBibl>
         </div>
      </body>
  </text>
</TEI>
