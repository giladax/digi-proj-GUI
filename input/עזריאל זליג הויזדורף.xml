<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2352 ,URL: http://www.tidhar.tourolib.org/tidhar/view/5/2352</bibl><bibl>Volume: #5 ,Page: 2353 ,URL: http://www.tidhar.tourolib.org/tidhar/view/5/2353</bibl>
<bibl>Volume: #5 ,Page: 2354 ,URL: http://www.tidhar.tourolib.org/tidhar/view/5/2354</bibl>
<bibl>Volume: #5 ,Page: 2355 ,URL: http://www.tidhar.tourolib.org/tidhar/view/5/2355</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>עזריאל זליג הויזדורף</persName>

</head>
         <div><p> נולד בשנת תקפ"ו (1826) בעיירה מילוביץ שהיתה אז במזרח גרמניה בפלך פוזנא בשטח פולין ההיסטורית השייך כיום שוב לפולין), לאביו ר'<persName> משה הויזדורף</persName> .

 למד בחורים ובישיבות, תלמיד הרב ר' פנחס המבורגר. כבן למשפחה שומרת תורה ומצוה, השתלם גם בידיעות כלליות בגרמנית, ובבחרותו עלה ארצה בשנת תר"ז (1847) והתישב בירושלים. מסעו ארך כששים יום, באנית-מפרש, וכשהיתה בסכנת טביעה בגלל סערה ביקש ממנו רב-החובל שיתפלל ויקרא אל אלהיו כיונה הנביא בשעתו והוא התפלל ואף תקע בשופר, וכשנח הים מזעפו אחרי התפילה והתקיעה, היה הדבר לקידוש השם בעיני הגויים.

 בבואו ירושלימה נשא בסיון תר"ח (1848) לאשה את<persName> חנה ליפשה</persName> בת ר' <persName>צבי</persName> מוילנה, שהגיעה אז ארצה עם הסבא שלה ר'<persName> מרדכי מינסקער</persName> . - ובימים ההם לא הרשו תקנות הכוללים לרווקים מבוגרים לשכון בתוכם.

 בתחילה ישב ולמד תורה וקיבל תמיכה מכולל אשכנז, שהיה אז הכולל העשיר ביותר וה"חלוקה" שלו נחשבה כשיא האמידות לעומת מכסת יתר הכוללים. אח''כ החל עוסק גם בצרכי צבור ובמשך הזמן היה לממונה של הכולל. בימיו באו ירושלימה הקונסולים הראשונים של גרמניה ואוסטריה, והוא, כדובר גרמנית צחה ובעל צורה בהופעתו, היה מתנדב לדובר היהודים בעניניהם

 אצל הקונסולים הללו. מזמן לזמן היה נותן לשייך של המונרכים שוכני ה"ואקף" שליד הכותל המערבי רוטל קפה ורוטל סוכר משלו, לבל יפריעו בני עדתו את היהודים המתפללים ליד הכותל, ובזמנים שלא השיגה ידו לשלם את ה"מס" בעד הצבור משלו היה משתף יהודי אחר (את ר' אריה) במצוה זו.

 השתתף בפעולות הארגוניות לרכישת האדמה ולבנית הבתים של "בתי מחסה" והשתכן באחת הדירות שבהם. עזר <persName>לקרל נטר </persName> ברכישת האדמה ליסוד מקוה ישראל. היה יד ימינו של הבארון <persName>גוסטאב די-רוטשילד</persName> (אחיו של הבארון <persName>בנימין רוטשילד </persName> "אבי הישוב") בבנית בית החולים "משגב לדך" בעיר העתיקה, נתמנה למשגיח על משק בית החולים ואת שכרו, בסך נפוליון אחד לחודש, הקדיש לשכר לימוד של בניו אצל טובי המלמדים.

 מזמן לזמן היה נוסע לאירופה לאסוף כספים בשביל הוספת בנינים ל"בתי מחסה". בפאריס ביקש ממר <persName>ארלאנגר</persName> שיכניס אותו אל הבארון בנימין רוטשילד לבקש ממנו תרומה, וכשהיסס ארלאנגר התערב ר' זליג אתו ב-20 פראנק לקופת רבי מאיר בעל הנס, שיצליח גם לבדו אצל הבארון, ואז קיבל ממנו 1000 פראנק ל"בתי מחסה" וזכה בהתערבות.

 היה מראשי המארגנים את קבלות הפנים מטעם היהודים לאורחים רמי מעלה שבאו לבקר בירושלים : משה מונטיפיורי, הבארון בנימין רוטשילד, יורש-העצר הגרמני פרידריך (שהיה זמן קצר קיסר גרמניה, בן וילהלם הגדול ואביו של וילהלם השני-האחרון), הקיסר האוסטרי פרנץ יוזף, הקיסר וילהלם השני ועוד. מקיסר זה אף קיבל מדליה של זהב, שהתקשט בה בחתונת נכדו הראשון בפתח תקוה. (נתן יד למיסדי המושבה ולחידוש ישובה


 בתרמ''ב, ואף בנו היה בין המיסדים). נשא חן בעיני כולם והשיג מהם מה שאפשר לטובת יהודי ירושלים. נענה להזמנת מונטיפיורי לנסוע אליו לבקרו בטירתו, וזה ערך לכבודו מסיבה מפוארת בהשתתפות גדולי היהודים בלונדון.

 כשביקר<persName> הרצל</persName> בירושלים הלך אליו ר' זליג לאכסניתו והזמינו לבקר ב"בתי מחסה", כדי שישאר עידוד ממראה המרץ הבונה היהודי והצלחת עמלו. הרצל התנצל שאין לו פנאי לכך והבטיח לבקר בהזדמנות הראשונה כשתהיה לו אפשרות לכך.

 גם את הקיסר פרנץ יוזף הזמין בעת שהותו בירושלים לבקר ב"בתי מחסה". הקיסר עצמו לא בא, אך שלח את נציגו וזה נתקבל בכבוד מלכותי.

 מ-13 ילדים שנולדו לו נשארו בחיים שני בנים ובת אחת. לבניו נתן חינוך תורני, ובסתר - לבל ירגיז את קנאי העדה האשכנזית בעיר הקודש - הקנה להם גם השכלה כללית, וידיעת שפות, ולבתו הביא בעצמו חתן מישיבת פרסבורג.

 כשהיתה מגפת חולירע בירושלים והתושבים היהודים היו זקוקים לחיסון במזון, בקש עזרה מנדיבי היהודים שבגרמניה, וראשי הכולל העבירו אליו 10.000 מארק לקנית קמח לחלוקה לעניים, אך מבלתי יכולת להשיב ריקם פני נצרכים הוציא על חשבון הכולל 15.000 מארק למטרה. הגבאים בחו"ל רגזו כשהודיעם לאחר מעשה על הגרעון, אך העבירו אליו עוד 5.000 מארק.

 בקיץ תרכ"ו, שנת ארבה ובצורת, עזר לאגודת "חברת יהודה וישראל" שיסד ר' חיים צבי שניאורסון, במטרה לאגור תבואות להבטחת המזון לעניי העדה בירושלים.

 נתן יד בעזרה כספית וארגונית להרב<persName> דיסקין</persName> מבריסק ליסוד בית היתומים והמציא דרכים לרכישת הסכום הקטן הדרוש להתחלה, ואח"כ חתם על שטרות בעד הלואות במזומנים וחמרים באשראי ויצא לאירופה לאסוף כספים לטובת המוסד. הכספים שאספו הוא ואחרים לעולם הספיקו, כי הצרכים היו תמיד מרובים מהאמצעים ובסוף נשאר בעל חוב בסכומים שלמעלה מיכלתו. בהתחשב באישיותו ובמעמדו לא מכרו הנושים את רכושו לגבית החוב, מאחר שממילא לא היתה ההכנסה מספיקה כדי מחיקת החובות, וכך נשארו חובותיו אלה רשומים בפנקסים ולאחר כמה שנים נגבו בתשלומים חלקיים מאת בנו.

 הרבה לפעול לטובת מוסדות התורה והחסד ולעזרת נצרכים והיה מכובד בעיני התושבים מכל העדות היהודיות והנכריות והשלטונות המקומיים והזרים.

 נפטר בשיבה טובה בירושלים, כ''ה סיון תרס"ה. בערב אחרי קידוש ליל שבת.

 צאצאיו:<persName> מרדכי שלמה</persName> (מראשוני פתח תקוה ומיסדיה.)<persName> חיים אליעזר, פרידל</persName> אשת <persName>טוביה גולדברגר</persName> (ממונה בכולל אונגארן).

 בנו חיים אליעזר, הוציא חוברת מיוחדת על חייו ופעולותיו להטבת והרמת מצב אחיו.

 פנחס גראייבסקי, הקדיש לו פרק מיוחד בחוברת ז' "מגנזי ירושלים" (תר''ץ). וכן הוא נזכר בספרים שונים.

</p></div>
         <div type="bibliogrphy">
            <listBibl>
<bibl>Volume: #5 ,Page: 2352 ,URL: http://www.tidhar.tourolib.org/tidhar/view/5/2352</bibl><bibl>Volume: #5 ,Page: 2353 ,URL: http://www.tidhar.tourolib.org/tidhar/view/5/2353</bibl>
<bibl>Volume: #5 ,Page: 2354 ,URL: http://www.tidhar.tourolib.org/tidhar/view/5/2354</bibl>
<bibl>Volume: #5 ,Page: 2355 ,URL: http://www.tidhar.tourolib.org/tidhar/view/5/2355</bibl>
            </listBibl>
         </div>
      </body>
  </text>
</TEI>
