<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 437 ,URL: http://www.tidhar.tourolib.org/tidhar/view/1/437</bibl><bibl>Volume: #1 ,Page: 438 ,URL: http://www.tidhar.tourolib.org/tidhar/view/1/438</bibl>
<bibl>Volume: #1 ,Page: 439 ,URL: http://www.tidhar.tourolib.org/tidhar/view/1/439</bibl>
<bibl>Volume: #1 ,Page: 440 ,URL: http://www.tidhar.tourolib.org/tidhar/view/1/440</bibl>
<bibl>Volume: #1 ,Page: 441 ,URL: http://www.tidhar.tourolib.org/tidhar/view/1/441</bibl>
<bibl>Volume: #1 ,Page: 442 ,URL: http://www.tidhar.tourolib.org/tidhar/view/1/442</bibl>
<bibl>Volume: #1 ,Page: 443 ,URL: http://www.tidhar.tourolib.org/tidhar/view/1/443</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>עקיבא אריה וייס</persName>

</head>
         <div><p> נולד בגרותה, כ"ז כסלו תרכ"ט (1868), לאביו ר' <persName>יוסף חיים הכהן וייס</persName> (בן הרב<persName> ר' שמואל הקטן</persName> , שהיה בשנות תר"ה-תרי"ג רב הגליל בצפת ומנוחתו על הר הזיתים, ושלשה מבניו היו רבנים בערי ליטא) ולאמו <persName>סימה</persName> בת ר'<persName> רפאל הלוי</persName> . אביו היה צורף-זהב, וכדי לשפר את פרנסתו עבר לפי הזמנת בעל עסק גדול לנהל את בית מלאכתו ומסחרו בלודז ושמה העביר את משפחתו. בלודז למד תורה מפי מלמדים והתקדם יפה בלימודיו ואביו שכר לו מורים פרטיים ללמדו לימודים כלליים ושפות (רוסית, גרמנית וקצת צרפתית). כן למד מתוך התבוננות בבית-המלאכה של אביו את מלאכת-המחשבת בזהב ובכסף, ובקיאות באבנים יקרות. למד אדריכלות מתוך התבוננות מתמדת בהקמת בנין בן חמש קומות מול בית-המלאכה של אביו, וכשבא האדריכל הראשי מברלין ונתגלתה לו בקיאותו והבנתו הגדולה של העלם, הציע לאביו שישלח אותו ללמוד אדריכלות בגרמניה והבטיח לו עזרה ותמיכה. אך ההצעה נדחתה. בן 17 1/2 נתיתם מאביו ומאז ניהל את בית-המלאכה ואף החל

 עוסק במסחר באבנים טובות והצליח בכך. בתרנ"ג נשא לאשה את מרת<persName> חוה שרה</persName> בת דניאל שמיגלסקי מגרודנה. הצטרף אל התנועה הציונית מראשיתה. ביזמתו נוסד בלודז בית-הכנסת הציוני "אהל יעקב" והיה הגבאי הראשי בו. השתתף בועידה הציונית במינסק בתרס"ב ובקונגרס השביעי בבאזל. בתרס"ד ביקר בארץ כתייר ובי"ב תמוז תרס"ו עלה על חוף יפו עם כל משפחתו (בת 8 נפשות) להשתקע. בערב הראשון לבואו ארצה הרצה לפני קהל גדול במועדון "ישורון" ביפו על הצורך לבנות עיר עברית, ובו במקום נבחר ועד פועל ליסד אגודה בשם "אחוזת בית", ובפרוספקט שפרסם בענין זה בחמש העתקות כתב : "כשם שהעיר ניו-יורק היא שער הכניסה לאמריקה, כך עתידה העיר הזאת להיות ניו-יורק של ארץישראל". כשהתחילו לבנות את שכונת "אחוזת בית" (היא תל-אביב) הנהיג בראשונה את הבניה בלבני-מלט כדי לשחרר את בוני הבתים מזיקתם לעזרה ערבית בהספקת האבנים ובעבודת הבניה, וכך סייע לפיתוח תעשיה עברית

 לחמרי בנין, ואת ביתו בנה בעבודה עברית טהורה ובידיעותיו באדריכלות פיקח על עבודת הבנין וסלילת הרחובות ועל חפירתה והתקנתה של הבאר הציבורית הראשונה. גם ברכישת ההלואה לבנין תל-אביב היה לו חלק גדול. כן שקד על ביסוסה הכספי של הגמנסיה "הרצליה", תיכן תכנית לבנין בית-כנסת גדול ועשה את הפעולות הארגוניות לביצוע התכנית. לשם הרחבת תלאביב יסד את "חברה חדשה" שגאלה את אדמת שייך עלי (שעליה נבנה החלק המזרחי של רחוב אלנבי וסביבתו). ניהל הקמת בנינים בשיטה החדשה בימים ההם, מבטוןברזל, ביניהם: קולנוע "עדן"; בית-החרושת הראשון בת"א, של פחטר-הופמן; בית-החרושת "לודזיה" (הישן), ועוד. יסד את בית-החרושת הראשון להכספה והזהבה של כלי סעודה בשם "רנסנס". יסד חברת "אורה-חדשה" ליצור סרטי-נוע, שהציגה את הסרט הראשון ממראות הארץ. ישב את הענינים היגעים של חברת "בית וגן" (כיום בת-ים) עם מוכרי הקרקע, נתן דחיפה להתחלת הבנין בשכונה, לסלילת הכביש הראשי ולהקמת מכון המים.


 בתקופת מלחמת-העולם הראשונה, כשנחסמה הדרך ליצוא יבול הפרדסים ובארץ היה מחסור חמור בספירט אפילו לצרכי רפואה, ארגן קבוצה קטנה לתעשית ספירט מתפוחי-זהב. אח"כ, בעת הגירוש, טולטל לטבריה ושם יסד חברה יהודית לחכירת הזכיון על חמי טבריה, ובזה סלל את הדרך לרכישת הזכיון בקביעות לחברה יהודית.

 אחרי המלחמה ארגן "חבר למען אוצר התישבות היהודים". יסד "חברה חדשה השלום", לשיפור החיים בחומר וברוח בישראל ובעמים על יסוד המוסר וחכמת החיים שבכתבי קדשינו וחיבר על כך ספר בן שלשת כרכים. יזם הקמת חברה בשם "נחלת אבות'' במטרה לבנות עיר חדשה, על יסודות בריאים יותר מבחינה כלכלית ומוסרית כאחת. הכין לדפוס שני ספרים : "הכסף" ו"דברי ימי תל-אביב".

 בשנת 1938 יסד בת"א את מועדון "יהלום".

 נפטר בתל-אביב, ג' סיון תש"ז (22.5.47) ונקבר בבית העלמין הישן.

 צאצאיו:<persName> חיה</persName> אשת ד"ר שאול זילברשטין (חיפה); <persName>דבורה</persName> אשת חיים דב שחר ז"ל (מזכיר מחלקת החנוך של ההנהלה הציונית);<persName> אסתר</persName> אשת אברהם שנידר (בקטריולוג במחלקת הבריאות הממשלתית); <persName>יהודית</persName> אשת יוסף יקותיאלי;<persName> דניאל </persName> (חבר קבוצת דגניה ב') <persName>ואחוזת בית</persName> (בשמה המקוצר אחוזה ע"ש השכונה "אחוזת בית", גרעין תל-אביב).

</p></div>
         <div type="bibliogrphy">
            <listBibl>
<bibl>Volume: #1 ,Page: 437 ,URL: http://www.tidhar.tourolib.org/tidhar/view/1/437</bibl><bibl>Volume: #1 ,Page: 438 ,URL: http://www.tidhar.tourolib.org/tidhar/view/1/438</bibl>
<bibl>Volume: #1 ,Page: 439 ,URL: http://www.tidhar.tourolib.org/tidhar/view/1/439</bibl>
<bibl>Volume: #1 ,Page: 440 ,URL: http://www.tidhar.tourolib.org/tidhar/view/1/440</bibl>
<bibl>Volume: #1 ,Page: 441 ,URL: http://www.tidhar.tourolib.org/tidhar/view/1/441</bibl>
<bibl>Volume: #1 ,Page: 442 ,URL: http://www.tidhar.tourolib.org/tidhar/view/1/442</bibl>
<bibl>Volume: #1 ,Page: 443 ,URL: http://www.tidhar.tourolib.org/tidhar/view/1/443</bibl>
            </listBibl>
         </div>
      </body>
  </text>
</TEI>
