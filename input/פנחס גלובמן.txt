פנחס גלובמן

Volume: #1 ,Page: 224 ,URL: http://www.tidhar.tourolib.org/tidhar/view/1/224


 תוספות: 

 נולד בשפיקוב, מחוז ברצלר, פלך פודוליה (אוקראינה) ד' אלול תרס"ד (15.8.1904), לאביו מרדכי (סוחר ומורה, ממיסדי החדרים המתוקנים בברצלב ובשפיקוב; ראה עליו ערך מיוחד בכרך זה) ולאמו עדה (הודל) בת אברהם קליכמן.

 קיבל חינוך מסורתי-לאומי אצל אביו וגמר גימנסיה רוסית בברצלב. היה בברצלב ובשפיקוב ממיסדי אגודת הנוער "פרחי ציון" שהצטרפה אח"כ לתנועת "צעירי ציון".

 ב-1921 עלה לארץ בין ראשוני העליה השלישית, בקבוצה השביעית של העולים מרוסיה. בעת הצפיה באיסטמבול להמשכת הדרך הצטרף עם קבוצת חברים

 לגדוד העבודה על שם יוסף טרומפלדור ויסדו מחדש, במושבה החקלאית היהודית הסמוכה "מסילה חדשה', את חות ההכשרה של "החלוץ" שנוסדה בראשונה על-ידי טרומפלדור בדרכו מרוסיה לארץ ב-1919.

 שבועים אחרי בואו ארצה עם חבריו עלו ותקעו יתד בגבעה שנקראה אח"כ תל יוסף ועבדו ביבוש הבצות ובהנחת היסוד לנקודת ההתישבות של גדוד העבודה. בעת הפילוג בגדוד העבודה עבר עם העוברים לעין חרוד והשתתף בביסוס המשק ובהרחבתו במקומו הישן ליד המעין ואח"כ במקומו הקבוע, וכן בקביעת


 דמות הקיבוץ שנעשה גרעין לקבוץ המאוחד בארץ. עבד גם עבודות כיבוש במפרץ חיפה ופעל בשמירה ובהגנה.

 ב-1928 עבר לירושלים, מקום מגורי הוריו, לשם לימוד להשתלמות. עבד כמזכיר המחלקה המדינית של הועד הפועל של ההסתדרות ובמחלקה להתישבות של ההנהלה הציונית (הסוכנות היהודית) וביחד עם דב רבין ובעידודם של ברל כצנלסון ודוד בן-גוריון יסד וניהל את סמינריון הפועלים במשך שלש שנים. הרבה לפעול גם למען הנוער העובד ובמשך שנה נתן כיוון בסניפו הירושלמי לפעולות חינוך והשכלה. במהומות 1929 היה מפקד ההגנה של ארזה ובמהומות מ-1936 היה מפקד פעולות בירושלים ואח"כ בתל-אביב.

 משנוסד הנמל בתל-אביב היה מנהלו המסחרי עד לסגירתו בראשית מלחמת-העולם השנית והיה נציג ההנהלה בועד למען הנמל. היה בין מיסדי ומנהלי המחלקה לאימפורט של כופר הישוב. אח"כ עבד במחלקת התעשיות של המשביר המרכזי.

 מסוף נובמבר 1947 ועד להכרזת המדינה ניהל לבקשת המוסדות העליונים את מרכז המפקד לשרות העם, שגייס רבבות מבני הישוב ובנותיו למלחמת המולדת וניהל פיקוח ממלכתי-למחצה, אבל בעל תוקף מלא, על מתן ויזות ליציאה מהארץ עד 15 למאי ניתנו על ידו ובחתימתו.

 אחרי הקמת המדינה נתמנה למזכיר הכללי לעניני התחבורה היבשתית במשרד התחבורה של ממשלת ישראל, הכוללת את מסילות הברזל וכל התנועה המוטורית בדרכים.

 בניו: דוד, יצחק.

Volume: #4 ,Page: 1665 ,URL: http://www.tidhar.tourolib.org/tidhar/view/4/1665


 תוספות: 

 שינה את שם משפחתו : גוברין (ראה כרך ד'. עמוד 1664)

Volume: #7 ,Page: 2970 ,URL: http://www.tidhar.tourolib.org/tidhar/view/7/2970