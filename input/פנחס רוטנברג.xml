<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 865 ,URL: http://www.tidhar.tourolib.org/tidhar/view/2/865</bibl><bibl>Volume: #2 ,Page: 866 ,URL: http://www.tidhar.tourolib.org/tidhar/view/2/866</bibl>
<bibl>Volume: #2 ,Page: 867 ,URL: http://www.tidhar.tourolib.org/tidhar/view/2/867</bibl>
<bibl>Volume: #2 ,Page: 868 ,URL: http://www.tidhar.tourolib.org/tidhar/view/2/868</bibl>
<bibl>Volume: #2 ,Page: 869 ,URL: http://www.tidhar.tourolib.org/tidhar/view/2/869</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פנחס רוטנברג</persName>

</head>
         <div><p> נולד ברומני, פלך פולטאבה (אוקראינה), י"ב שבט תרל"ט (5.2.1879), לאביו משה (יהודי שומר תורה) ולאמו בתיה מלכה בת ר' פנחס מרגולין מקרמנצ'וג. למד בחדר ואח"כ סיים בהצטינות את למודיו בבית ספר ריאלי, הצליח להתגבר על הגבלות "נומרוס קלאוזוס" ששלטו בבתי-הספר הגבוהים ברוסיה, נתקבל לאינסטיטוט הטכנולוגי הפטרבורגי, סיימו בהצטינות והוסמך למהנדס. נתקבל למנהל-עבודה באחד האגפים של בית החרושת הגדול למתכת "פוטילוב" בפטרבורג, שהיה מייצר הנשק הראשי בשביל צבא הצאר הרוסי.

 עוד בהיותו תלמיד האינסטיטוט הטכנולוגי נמשך אחר חוג סוציאליסטי-מהפכני והיה פעיל בארגון לוחם למען חרותו של העם הרוסי. בימים ההם לא נתן עדיין דעתו במיוחד על גורל עמו - השקפת אנשי המהפכה הרוסית באותה תקופה היתה, כי עם שחרורם של כל תושבי רוסיה מעול העריצות, תבוא הגאולה גם ליהודים שבה. בעת עבודתו בבית-החרושת לנשק היה מראשי התנועה המהפכנית ויחד עם הכומר גאפון ארגן את תהלוכת הפועלים אל הצאר ביום 9 בינואר 1905 שנעצרה ופוזרה באש הרובים של חיילי הצאר. כעבור זמן נתגלה, שהכומר גאפון, מנהיג המהפכה הפך להיות סוכן הבולשת הצארית. הוא הועמד למשפט חבריו הפועלים, נמצא אשם ונדון לתליה.

 אחר דיכוי המהפכה, כשגברו רדיפות הבולשת, יצא כמהגר פוליטי לאיטליה. זמן-מה קיים את המגע עם יתר מהגרי המהפכה הרוסית ועם ראשי התנועה הסוציאליסטית בצפון איטליה. אך בהיותו איש-מעשה השקיע עצמו אותה שעה בעבודה ובמחקר הנדסי בענף חדש, בהידרוטכניקה. המציא שיטה חדשה בבנין סכרים לניצול כוח המים להפקת חשמל, קבל פטנט על אמצאתו וכבש לו מקום בין גדולי המהנדסים רבי-המעש בעולם.

 עוד לפני שפרצה מלחמת-העולם הראשונה, נתעוררה בו ההכרה הלאומית היהודית במלוא עוזה ונתנה

 לו דחיפה עצומה לפעולה בקנה-מדה רחב למען גאולת עמו. כיון שבזמן המלחמה חזה מראש את נצחון מעצמות הברית על גרמניה, אוסטריה וטורקיה ששלטה אז על ארץ-ישראל, הגה את הרעיון של ארגון עם ישראל להשתתפות פעילה במלחמה לצד מעצמות הברית והצגת דרישות העם היהודי באופן מאורגן ומוסמך בפני ועידת השלום שתתכנס אחרי המלחמה ותביעה להכרת ארץ-ישראל בתור מדינה יהודית. לשם כך התקשר טלגרפית בחורף 1915 מגנואה שבאיטליה עם העתונאי האודיסאי זאב ז'בוטינסקי, שהיה אז באלכסנדריה של מצרים והזמינו לשיחה על עתידות העם העברי. הם נפגשו באפריל 1915 בברינדיזי שבאיטליה ובאו לכלל דעה אחת בדבר הצורך בהקמת גדודים עברים, שילחמו לצד אנגליה בחזית ארץ-ישראל, ואף חילקו ביניהם את שטחי הפעולה: - ז'בוטינסקי יסע לפריס וללונדון והוא יסע לאמריקה.

 בינתים הצטרפה איטליה למלחמה לצד מעצמות הברית וקנתה לה מקום בועידת השלום. לפיכך התחיל את פעולתו עוד באיטליה, שיכנע אנשי-ציבור איטלקיים חשובים בצדקת דרישותיו של העם היהודי ויסד ליגה לתמיכה בהן, בשם "פרו קאוזה אבראיקה" (למען הענין העברי). ביוני 1915 יצא לארצות הברית, ולפני צאתו פירסם חוברת (באידיש) בשם "התחיה הלאומית של העם היהודי". בחוברת זו קרא לעצמו לראשונה המהפכן היהודי הרוסי "פיוטר מוסייביץ" בשם "פנחס בן-עמי" - מעתה הוא ופעולתו קודש לעמו. באמריקה עשה תעמולה לגדוד עברי ולכינוס קונגרס של יהודי אמריקה, שיקים מסגרת ארגונית למאמצי עם ישראל לשחרור מולדתו ולייצוג דרישות העם בועידת השלום. עמד במלחמה עם רבים ושונים,


 עם מתבוללים שאננים ועם אנשי "הבונד", אשר היטב חרה להם על שהמהפכן בעל הותק הגדול סטה לפתע פתאום מהדרך והצטרף לציונים. הוא השיב ליריביו בתוקף ולא נתן עצמו לנטות מדרך הפעולה. אותה שעה עסק גם בעבודה מקצועית. הוא חקר את האפשרויות של הפקת חשמל מכוח המים של נהרות ארץ-ישראל ושל ניצול מי הנהרות להשקאה. כמובן הרבה ללמוד בתקופה זו את עניני הציונות וארץ-ישראל.

 כשפרצה מהפכת פברואר 1917 ברוסיה והצאר הודח מכסאו, ראה עצמו חייב להשתתף בפועל בביצור המשטר הדמוקרטי אשר לו נלחם במיטב שנות בחרותו. ברוסיה נתקבל בזרועות פתוחות, ונתמנה למפקד האזור הצבאי של פטרבורג לענינים אזרחיים ועשה מאמצים לעמוד בפני נסיונות האגף הבולשביסטי של התנועה לקחת לידו את השלטון. לבסוף מיגרו הבולשביקים את משטר קרנסקי במהפכת אוקטובר 1917 ובין האסורים כאויבי המהפכה והעם היה גם הוא. כששוחחר, במרס 1918, עבר לדרום רוסיה, בה שלטו אז מתנגדי הקומוניזם תחת חסותו של הצבא הצרפתי ועזר לשלטונות הצרפתיים בארגון החיים והשרותים ונתמנה מיניסטר האספקה. כשכבש הצבא האדום גם את דרום רוסיה, יצא משם ושם פניו לארץ-ישראל שנכבשה בינתים בידי הצבא הבריטי, ורבות ייסר עצמו אח"כ על שלא היה עם הגדודים העברים ובעצם זמן ההכרעה עזב את חזית עמו והלך להלחם בחזית לזרים. מעתה היה כלו קודש לתקומת עמו.

 בביקורו בפאריס רכש את לבו של הבארון <persName>בנימין רוטשילד</persName> לתכניתו להפקת חשמל ומי השקאה מנהרות הארץ לשם קידום התעשיה והחקלאות במולדת העברית העומדת להיבנות בידי העם. משם בא ארצה ובעצם התקופה הסוערת של חורף 1920-1919, בשעה שכנופיות בידואים ואנשי הפקר אחרים סיכנו את בטחון החיים באזור הירדן - ביקר ללא משמר בנקודות רבות של אותו אזור, וערך מדידות, חישובים ורישומים לביסוס תכניתו הגדולה. ובעוד הוא מכין עצמו להגיש לממשלה את תכניתו ואת הבקשה לזכיון להפקת חשמל ממי הירדן, הרגיש במזימה המתרקמת על ידי פוליטיקנים ערבים בעידודם של "זרים רמי מעלה" וסוכניהם, להציף את הישוב העברי במהומותדמים ולהכשיל מהאש את התכנית להקמת הבית הלאומי היהודי. אז הפסיק את עבודתו ההנדסית והתמסר יחד עם זאב ז'בוטינסקי ואחרים לארגון ההגנה היהודית, בא בדברים עם האחראים לשלטון בירושלים, הזהירם על ההתפרצות הצפויה בעקב ההסתה הבלתי מרוסנת ועל ההכנות לכך, הנעשות כמעט בגלוי. תוך כדי המשא ומתן עמד על כך, כי גם אם אנשי השלטון מרגיעים את נציגי הצבור היהודהרי יודעים הם היטב את העומד להתרחש ואף מתיחסים לכך באהדה.

 כשפרצו המאורעות השתתף עם ז'בוטינסקי בפעולת הכח היהודי להפסקת הפרעות בעיר העתיקה של ירושלים וכשנאסר ז'בוטינסקי, דרש שיאסרו גם אותו, אך השליטים סרבו לו. בעדותו בפני ועדת החקירה לאחר המאורעות הוקיע את אשמת השלטונות. בהתחוללות הפרעות.

 גם במהומות מאי 1921 היה פעיל והפעיל אחרים להגנת הישוב ועורר את נציגי הישוב להכון בעוד מועד.

 בתקופת השקט שבין מהומות למהומות המשיך בפעולתו ההנדסית והארגונית לקבלת הזכיון. נפגש עם וינסטון צ'רצ'יל (אז מיניסטר המושבות) בעת ביקורו בארץ באותו זמן, ויחד אתו סייר באותו מקום על הירדן שרוטנברג הועידו להקים עליו את תחנת הכח. צ'רצ'יל שוכנע אז בתועלת הרבה שיביא מפעל זה לכל תושבי הארץ וביום 21.9.1921 קבל את הזכיון מאת הממשלה הבריטית, למרות התנגדות, של מדינאים רבים לכך, בבית הנבחרים ובבית הלורדים, שלא נמנעו גם מהתקפות אישיות עליו ומהזכיר לו "עוונות ראשונים" בהיותו מהפכן רוסי. אך ברור היה שמאחורי כל הדיבורים מסתתרת התנגדות לפעולה העשויה לקדם את המפעל היהודי בארץישראל. אולם, התכנית ותנאי הזכיון היו מבוססים ללא ספק על טובת כלל תושבי הארץ ועל הגינות מוחלטת בבצוע המפעל, ואף ממשלת בריטניה לא מצאה עוד כלפי חוץ אמתלא המתקבלת על הדעת למנוע את קידום הארץ. כך נכשלו ההתקפות הראשונות על המפעל. אכן, עוד חזרו ונשנו כמה וכמה התקפות בעתונות הבריטית ובבתי המחוקקים הבריטיים בזמנים מאוחרים יותר.

 לפי תנאי הזכיון היה צורך בייסוד חברה בעלת מיליון לירות ובריכוז מאתים אלף לירות להתחלת הפעולה. לשם כך נסע לפאריס וללונדון ולמרכזים אחרים של אירופה ואמריקה כדי לגייס את ההון ממקורות יהודיים. נתקל באדישות וקשיחות, בסכסוכים בין הציונים- הרשמיים לקבוצת-ברנדייס באמריקה, בהתקפות אישיות מצד אנשי "בונד", שמצאו עתה שעת כושר להאשימו בנתינת יד לאויבי המהפכה ברוסיה. ההא השקיע מרץ רב בהדיפת ההתקפות, בפתיחת הלבבות ובישוב סכסוכים בין ידידיה המפולגים של ארץ-ישראל העברית. סוף-סוף הצליח להשיג את ההון הדרוש להתחלה, ובמשך הזמן רכש למפעל את <persName>סיר אלפרד מונד (לורד מלצט),</persName> לורד <persName>רידינג </persName> ואישים אחרים מגדולי התעשיה והמסחר באנגליה, והודות לכך הוסרו מכשולים רבים והושגה עזרתה של הממשלה לביצוע התכנית.

 תחילה התקשר עם עירית תל-אביב והקים בה את תחנת-הכוח הראשונה, בעת שהעיר העברית היתה עדיין קטנה. אח"כ הרחיב את הרשת גם ביפו, שעיריתה והפוליטיקנים הערבים התנגדו ל"חשמל הציוני" ודרשו זכיון מיוחד לעירית יפו. אך כיון שדרישה


 זו היתה בנגוד לזכיון-רוטנברג - נדחתה. לאחר שאנשים רבים הכניסו חשמל לבתיהם, הוכרחה גם העיריה להיכנע. אז הקים תחנות-כוח גם בחיפה ובטבריה, שרשתותיהן נתרחבו ותפוקתן גדלה משנה לשנה.

 משגמר את ריכוז כל ההון הדרוש נגש לביצוע המפעל הגדול של הירדן והירמוק. לכך השיג את הסכמתו של האמיר עבדאללה אבן חוסיין ההאשמי לעשות את העבודות הדרושות למפעל החשמל אף בשטח שלטונו, להעביר על שם חברת החשמל שטח בן 6000 דונם מעבר לגבול ולבונן שם את המפעל. בשנים הראשונות שלאחר הכיבוש הבריטי השתדל להשפיע על מדינאים צרפתים, שבניגוד להסכם סייקספיקו תוותר צרפת על שטח ניכר בצפון הארץ, הדרוש לחשמולה של הארץ, לטובת ארץ-ישראל העברית. גורם זה, יחד עם גורמים אחרים, עזר להרחבת גבולות ארצנו כלפי צפון.

 למעלה מארבע שנים היה עסוק בפרטי המפעל, המריץ את העובדים לתת את מכסימום יכולתם, שקד לטובתם בקביעת שכרם ובתנאי חייהם ובשמירת בריאותם ואפילו את בניני מגוריהם התאים בבל הפרטים לתנאי האקלים למען בריאותם ונוחותם של העובדים. המפעל התקדם והלך. בקעה הפכה לאגם-מים, הירדן הועבר לאפיק חדש מזרחה והוזרם לתוך הירמוק בעוד שתחילה נשתפך הירמוק לתוך הירדן -והמים הכלואים באגם המלאכותי הוזרמו אל הטורבינות והפיקו זרם חשמל כביר, שהועבר ברשת כבלים נושאי מתח גביה לחיפה ולתל-אביב. בשנים הראשונות כמעט והספיק חשמל הירדן

 לכל הארץ חוץ מירושלים. על ירושלים וסביבתה הקרובה (ברדיוס של 20 ק"מ) היה זכיון קודם למאברומאטיס היוני, על כן לא יכלה להיכלל בזכיון רוטנברג. אך בינתים עבר הזכיון לידי אנגלים והספקת החשמל בירושלים וסביבתה נשארה בידי חברה אנגלית.

 משהתפתחה הארץ בקצב מהיר ובממדים מפליאים הקימה החברה בשנת 1934 תחנת כח טרמית בחיפה וסמוך למלחמת העולם השניה הקימה את תחנתהכח הגדולה בתל-אביב מצפון לשפך הירקון היא תחנת רידינג. הודות לכל אלה היה בידי חברת החשמל לספק אור וכוח לערים ולכפרים, לחקלאות ולתעשיה, אף הגבירה בתפוקתה בשירות מאמץ המלחמה, ועדיין היא הולכת ומרחיבה את מפעליה. גם הערים הערביות מתקשרות עמה ומבקשות את שירותה.

 אגב פעילותו המוגברת בניהול מפעלו, שירת את העם והישוב אף בשטחים אחרים. בתקופת הסכסוכים בדבר שכנות הכותל המערבל ומסגד עומר, שקדמו להתפרצות מהומות אב תרפ"ט, ניסה להשפיע על השלטונות שיעשו סידורים צודקים למתן סיפוק לשתי העדות בדרכי כבוד ושלום, ושוב נתקל ברוח הרעה של מזימות אפלות, שנתכוונו להציף את הישוב בנחלי דם יהודים כדי להכשיל את בנין הבית הלאומי,

 ושוב גילה בפני ועדת החקירה את תככיו של האחראי לשלטון בתקופת המהומות.

 כשניסו אויבי עם ישראל לנצל את המהומות לחיסול המפעל הציוני והיה צורך בהנהגה ישובית מעשית, הועמד בראש הועד הלאומי. לאחר שעברה שעת החירום התפטר מהנהלת הועד הלאומי וחזר לעבודתו, אולם המשיך לשרת את הישוב בשטחים אחרים. עזר הרבה ליסוד נמל תל-אביב ויזם את חברת התעופה העברית "נתיבי אויר ארצישראליים", שלמענה נסלל שדה החניה ליד תחנת רידינג, וכך השתתף בפעולות רבות אחרות.

 בתרצ''ט, במלאות לו 60 שנה, נבחר לאזרח כבוד של תל-אביב.

 ב-1940, כשהוחמר מצב המלחמה, אמר ללכד את הישוב לפלגותיו בחזית מאוחדת למאמץ המלחמה, ושוב הועמד בראש הועד הלאומי. בגלל מחלתו הוכרח להסתלק מתפקידו זה, אך המשיך לתמוך ולעזור למאמץ המלחמה ולסיפוק צרכי שעת-חירום של הישוב עד רגעי חייו האחרונים.

 נפטר בבית-החולים האוניברסיטאי "הדסה" בירושלים ביום השבת לפנות בוקר, י"ד טבת תש"ב (3.1.42) ונקבר למחרתו בהר הזיתים כפי שביקש בצוואתו, <persName>"שיינתן לו הכבוד להיטמן בהר הזיתים</persName> <persName>בירושלים בין שורות העמלים הצנועים</persName> ; לערוך את הלויתו לפי מסורת ישראל, בלא זרי-פרחים ובלא הספרים ולא לקרוא על שמו רחובות, נחלאות, כפרים ומושבות".

 ואלה הם דבריו האחרונים בצוואתו שבועות מספר לפני מותו: 

 "פלוג עמנו לכתות, עדות ומפלגות היה תמיד בעוכרינו. מלחמת אחים הביאה אותנו לעברי פי פחת, ואם לא תחדל תחריבנו.

 "לכן בקשתי וצואתי לישוב ולנער הגדל בתוכו, לזכר תמיד שלא יהודים של כתה או מפלגה זו או אחרת נרדפים ונדרסים, כי אם עם ישראל בכללו.

 "בין שנרצה ובין שלא נרצה, אחים לצרה אנחנו - נבינה נא את זה ונהיה אחים לחיים ליצירה, לפעולה ולבנין.

 "הנער שלנו - תקות עתידנו. בחנוכו העברי הנכון - בטחון קיומנו. עקרוני חנוכו הנכון הם: שרשיות, בינה ודעת, אחדות ואחוה, רצינות ונאמנות. לחנוך הנער ברוח זו אני מקדיש את ההכנסות מתוך כל רכושי, שהועבר ושיועבר מדי שנה בשנה, לאוצר פנחס רוטנברג. ישמש נא הון זה והכנסותיו התחלה של קרן למען חנוך הנער ברוח אחדות ואחוה רוח ישראל.

 "אני מבקש את מנהלי האוצר להוציא לפועל את רצוני זה''.


</p></div>
         <div type="bibliogrphy">
            <listBibl>
<bibl>Volume: #2 ,Page: 865 ,URL: http://www.tidhar.tourolib.org/tidhar/view/2/865</bibl><bibl>Volume: #2 ,Page: 866 ,URL: http://www.tidhar.tourolib.org/tidhar/view/2/866</bibl>
<bibl>Volume: #2 ,Page: 867 ,URL: http://www.tidhar.tourolib.org/tidhar/view/2/867</bibl>
<bibl>Volume: #2 ,Page: 868 ,URL: http://www.tidhar.tourolib.org/tidhar/view/2/868</bibl>
<bibl>Volume: #2 ,Page: 869 ,URL: http://www.tidhar.tourolib.org/tidhar/view/2/869</bibl>
            </listBibl>
         </div>
      </body>
  </text>
</TEI>
