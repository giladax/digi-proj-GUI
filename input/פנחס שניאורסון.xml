<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1807 ,URL: http://www.tidhar.tourolib.org/tidhar/view/4/1807</bibl><bibl>Volume: #4 ,Page: 1808 ,URL: http://www.tidhar.tourolib.org/tidhar/view/4/1808</bibl>
<bibl>Volume: #4 ,Page: 1809 ,URL: http://www.tidhar.tourolib.org/tidhar/view/4/1809</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פנחס שניאורסון</persName>

</head>
         <div><p> נולד בז'יטומיר, אוקראינה, שבט תרנ"ג (2.2.1893), לאביו<persName> יהודה ליב</persName> (בן האדמו"ר ר' <persName>שלום דב</persName> מרצ'יצה, דור חמישי לבעל ה"תניא": תלמיד-חכם, סוחר נפט ויערות) ולאמו <persName>יוכבד</persName> בת<persName> פנחס האמרמן </persName> מז'יטומיר. בן חודש נתיתם מאמו וגדל בבית אם אמו. בן 5 עבר לאבי אביו ונתחנך בביתו על-ידי טובי המלמדים ביחד עם קרובו הידוע כיום בשם פרופ' <persName>פישל שניאורסון</persName> . לא מצא ענין ב"מקצוע" האדמו"רות ובן 13 עבר לאודיסה ולמד בביה"ס הימי ובביה"ס למכאניקה "טרוד". בן 14 הצטרף לאגודת-נוער ציונית "אם אין אני לי מי לי", שעסקה בעבודות הרגילות בימים ההם (הפצת שקלים, איסוף כספים לקהק"ל וכו'). ב-1908 הצטרף לקבוצת חברים לשם עליה לארץישראל כדי ליצור בה קומונה, ובחשון תרס"ט עלה לארץ. עבד ברחובות אצל האכרים <persName>סמילנסקי</persName> , <persName>גורודיסקי</persName> ועוד ובנטיעת יער הרצל בבן-שמן ואח"כ בכפר סבא בשמירה מעורבת (4 יהודים ו-8 ערבים בראשות <persName>אהרן אוסטרובסקי)</persName> על אלפי דונמים של כרמי שקדים וענבים (לפני היות ישוב קבוע בכפר סבא). חלה בקדחת והועבר מטעם "השומר" לשמירה בגליל (יבנאל, כנרת, סג'רה, כפר תבור) ובגיל 17 כבר היה ממונה על שומרים ותיקים. ב-1910 עלה להתנחלות-כיבוש במרחביה, הנקודה הראשונה בעמק יזרעאל, בין ראשוני החברים בקבוצת "השומר" ו"החורש". יתר החברים היו: <persName>צבי נדב,</persName> <persName>יצחק נדב, מרדכי יגאל, מאיר חזנוביץ, צבי בקר,</persName> <persName>משה קריגסר, ישראל בצר, אליעזר שוחט, ראובן</persName>

<persName>קוראקין</persName> (ממשפחת גרים שעלו מרוסיה),<persName> משה שר,</persName> <persName>משה שחר, רבקה ניסנוב</persName> , "הדוד<persName> אלעזר</persName> " (שמו היה אלעזר פינקלשטיין, ובאשכנזית נקרא "דער פעטער לוזער"). <persName>אסתר בקר, שפרה בצר, שרה קריגסר, יחזקאל</persName> <persName>ניסנוב, שמואל הפטר, יצחק הוז, סעדיה פז.</persName> בקיץ

 תרע"ב חזר לשמירה במושבות הגליל. נפצע בהתנגשות עם בידואים שוסים ואחרי שני חדשי ריפוי חזר לשרותו. ב-1915/16 שרת 7 חדשים כעגלון בעגלות"הסוכרה" שאכרי הגליל התחתון הוכרחו לשלוח לצבא הטורקי בחזית מדבר הנגב, ואת שכרו היה מעביר לחברים בכפר תבור (מסחה) שמצבם הכלכלי היה בכל רע.

 כשחזר מהדרום הלך עם <persName>ישראל גלעדי </persName> בשליחות חברי "השומר" לבחור להם מקום להתישבות בגליל העליון על אדמת יק"א, בחרו מקום ליד מטולה, הנקרא <persName>כפר גלעדי עד היום</persName> (על שם ישראל גלעדי) ובסוף 1916 עלו על הקרקע (העולים: משפחות <persName>ישראל</persName> <persName>גלעדי, אלכסנדר זייד, צבי בקר וזלמן אסושקין,</persName> והרווקים <persName>פנחס שניאורסון, קלמן גרינפלד ושבתי</persName> <persName>ארליך</persName> ). מחוסר דירות במקום המשק גרו בחורף הראשון במטולה, מחוסר תקציב קיבלו עליהם את השמירה במטולה, ומחוסר נעלים היו מתהלכים יחפים בשמירה בלילות גשומים וקרים.

 באוקטובר 1917, כשנאסר <persName>יוסף לישאנסקי </persName> איש המחתרת העברית "נילי" על-ידי התורכים ובחקירה נודע להם, שיוסף התאכסן זמן קצר, אחרי בריחתו מזכרון יעקב, אצל אנשי "השומר" בכפר גלעדי ובמקום למסרו לשלטונות ניסו לסלקו בעצמם מן העולם ביריה שלא קלעה למטרה די הצורך, החלו התורכים במסע רדיפות וציד ומאסרים על אנשי "השומר", וביחוד היו מעונינים מאד למצוא את<persName> פנחס שניאורסון.</persName> הוא התחבא במערות הסביבה וכל חיפושי התורכים אחריו היו לשוא. אך כשנודע לו, כי במקומו נאסר ישראל גלעדי, ובידעו כי חברו זה הוא חולה וחלש ואולי לא יוכל לשאת את העינויים הקשים, שהקצין החוקר <persName>חסן בק</persName> הגיע בהם לשלמות אמנותית, יצא פנחס


 ממחבואו, התמסר לתורכים וקיבל על עצמו את האחריות. ממטולה הועבר עם כמה חברים בכבלים לתחנת העינויים הראשונה באחד ממנזרי נצרת, שם סבלו עינויים קשים ואכזריים (הלקאות על כפות הרגלים, "פלקות", במשך לילה שלם, ועוד), וכל זה כדי להוציא מפיהם ידיעות על סודות "השומר" וקשריו החשאיים נגד השלטון התורכי (קשרים שלא היו מעולם, חוץ ממדה מסוימת של כוננות להגנה על ישובי יהודים במקרה שיהא צורך בכך, ולמטרה זו הוחזקה בסתר כמות לא גדולה של נשק). אך ידיעות כאלה לא קיבל מהם חסן בק, רק ידיעה אחרת, שהוא רוצח אכזר ושואף-דמים, שמע מפי פנחס בעת העינויים. מנצרת הועברו לכלא חאן אל-באשה בדמשק, הועמדו למשפט צבאי ובהשתדלות <persName>חיים מרגלית</persName> <persName>קאלוואריסקי</persName> יצאו זכאים, אך לא להשלח הביתה, אלא לשרות בצבא התורכי תחת משמר צבאי נשלחו לאיסטמבול 27 יהודים שיצאו זכאים במשפט הצבאי (בהם כמה מאנשי "השומר" ואנשים אחרים מהישוב, כגון: <persName>אברהם</persName> שפירא מפתח-תקוה, <persName>צבי</persName> <persName>אהרנסון </persName> מזכרון-יעקב, <persName>אריה גיסין </persName> מראשון לציון,<persName> ברוך</persName> <persName>בן-טובים</persName> מפקידי בנק אפ"ק מיפו ועוד). באיסטמבול נכלל פנחס בחבורה שנשלחה לחזית קאוקאז. בחבורה זו היה גם<persName> צבי ניסנוב </persName> שידע תורכית וקשר קשרי ידידות -עם מפקד המשמר שהוליך אותם ברכבת, והודות לכך הצליחו לברוח לארמניה הרוסית ומשם לאודסה.

 כשנודע להם בסוף 1918, כי התורכים הוצאו מכל ארץ-ישראל וממערכות המלחמה בכלל, נסעו פנחס וחבריו לאיסטמבול ובאניה הראשונה חזרו משם לארץ, והוא עלה מיד לכפר גלעדי והטה שכם בעבודה כפועל חקלאי ובמו"מ עם ועד הצירים ויק"א בדבר עזרה לקימום המשק שנחרב במלחמה.

 זמן מועט אחרי שובו הוכרח להטות שכם גם להגנת המקום, כי התסיסה המרדנית של ערביי הסביבה נגד שלטון הכיבוש הצרפתי נתגלתה גם בהתקפות על הנקודות היהודיות. במשך החורף היה מפקד על הגנת כפר גלעדי. ביום ההתקפה הגדולה על תל-חי (י"א אדר תר"פ) הגיע שמה עם העדר של כפר גלעדי בראשית ההתקפה, ובהיות <persName>יוסף טרומפלדור</persName> באותה שעה בכפר גלעדי נטל הוא לידו את הפיקוד בתל-חי. אח"כ, כשחזר טרומפלדור החזיר לו פנחס את הפיקוד וכשנפצע טרומפלדור הטיל שוב את הפיקוד על פנחס, וכך הגן על הנקודה בתחמושת מצומצמת ובכוחות שנתמעטו בגלל נפילת אחדים בקרב, עד שבלילה נסוגו לכפר גלעדי.

 כששקטה הארץ השתתף ביסודו של "גדוד העבודה על שם יוסף טרומפלדור" והיה חבר מרכזו.

 ב-1922 נשא לאשה את <persName>אסתר</persName> בת <persName>שמואל הלפרין</persName> , מהחלוצות הראשונות בעליה השלישית וחברה ב"גדוד" בתל-יוסף.

 חזר לכפר גלעדי והשתתף בעבודת המשק ובהנהגתו ובמשך הזמן היה חבר מועצת ההסתדרות החקלאית, חבר מרכז "אחדות העבודה", וכשזו התמזגה עם "הפועל

 הצעיר" למפא"י עבר לפועלי ציון שמאל ונבחר לאחדות העבודה" ואח"כ עם שתיהן יחד למיזוג עם "השומר הצעיר" במפ"ם.

 בשנות 1933/38 היה מנהל העבודה ב"אל ההר" (כפר עציון) ומ-1941 עובד הוא במחלקת הגננות של עירית תל-אביב.

 פרסם מאמרים ב"אחדות", "קונטרס", "במפנה" וכו' בכינויים <persName>ש-ן, בן-יוכבד, בן-אריה</persName> , ובחוגי החברים נקרא בכינוי "אקליפטוס" על שום חסנו במבנה הגוף ובאופי.

 בחוברת "במפנה" (1936-38) פרסם סדרת רשימות מזכרונותיו על הימים הראשונים של העליה לכפר גלעדי, תל-חי, מחנים, אילת-השחר.

 אחרי כיבוש יפו וצירופה למדינת ישראל, נתמנה כנציג משרד המיעוטים ליפו והסביבה בתפקיד עוזר למושל הצבאי בעניני הערבים, עשה רבות לקיום זכויותיהם ונתחבב עליהם עד כדי כך, שקראו לו בתואר "מגן האיסלם".

</p></div>
         <div type="bibliogrphy">
            <listBibl>
<bibl>Volume: #4 ,Page: 1807 ,URL: http://www.tidhar.tourolib.org/tidhar/view/4/1807</bibl><bibl>Volume: #4 ,Page: 1808 ,URL: http://www.tidhar.tourolib.org/tidhar/view/4/1808</bibl>
<bibl>Volume: #4 ,Page: 1809 ,URL: http://www.tidhar.tourolib.org/tidhar/view/4/1809</bibl>
            </listBibl>
         </div>
      </body>
  </text>
</TEI>
