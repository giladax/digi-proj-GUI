<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2811 ,URL: http://www.tidhar.tourolib.org/tidhar/view/7/2811</bibl><bibl>Volume: #7 ,Page: 2812 ,URL: http://www.tidhar.tourolib.org/tidhar/view/7/2812</bibl>
<bibl>Volume: #7 ,Page: 2813 ,URL: http://www.tidhar.tourolib.org/tidhar/view/7/2813</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' אלכסנדר קליין</persName>

</head>
         <div><p> נולד בח' תמוז תרל"ט (17.6.1879) באודיסה שברוסיה.

 לאביו<persName> יונה </persName> (מצאצאי הרב<persName> יונתן איבשיץ)</persName> ולאמו <persName>רוזה</persName> בת<persName> שמשון פלכסור.</persName>

 ב-1898 גמר את הגימנסיה באודיסה וב-1904 את המכון למהנדסים אזרחיים בפטרבורג והוסמך למהנדסאדריכל. באותה שנה התחיל שם בעבודה פרטית במקצועו, וב-1908 זכה בפרס הראשון בתחרות על תכנית בית-חולים בן 2000 מטות בפטרבורג ונתמנה לאדריכל ראשי בביצוע תכניתו.

 ב-1910 נשא לאשה את<persName> אליזבט</persName> בת<persName> איון קפטל.</persName>

 ב-1910 וב-1912 ערך סיורים ממושכים באיטליה ללמוד את האדריכלות מתקופת הרנסנס, ששימשה לו מקור-השראה לאחדים מבנייניו הראשונים. ב- 1913 הוזמן לשמש אדריכל-יועץ למפעלי תעשיה גדולים ותיכנן להם שיכוני-פועלים, בתי-חולים, מועדונים ומרכזי צבור במקומות שונים ברוסיה. באותה תקופה גם השתתף בהצלחה בתחרויות ארציות ובינלאומית. בשנות 19151917 עמד בראש המחלקה לאדריכלות בבית-ספר טכני גבוה בפטרבורג. היה חבר הועד המנהל של האיגוד למלחמה במצוקת הדיור ברוסיה.

 בתקופת המהפכה וההרס לא היה לו מה לעשות בבנין וב-1920 הצליח לצאת מרוסיה עם משפחתו וחתישב בברלין. גם מכאן המשיך להשתתף בהצלחה בתחרויות ארציות ובינלאומיות, והתמסר לעבודה מחקרית ומעשית בעיקר בבעיות השיכון הזול, בין עבודותיו המעשיות החשובות באותה תקופה יש להזכיר תכנית שיכון בת אלף יחידות בשביל עובדי מפעלי לוינה בבאד-דירנברג שליד מרזבורג ותכניות-שיכון גדולות בברלין ובסביבתה. כן חקר בבעיות שיכון באורח מדעי ופרסם את מחקריו, תחילה באופן עצמאי, אחר-כך בשיתוף עם מכון-המחקר הממשלתי למשקיות בבניה ובשיכון, ובתקופה מאוחרת יותר יסד מכון-מחקר מיוחד למטרה זו בתמיכת ממשלת גרמניה.

 משעלו הנאצים ב-1933 לשלטון בגרמניה נאלץ להפסיק את עבודתו הפרטית, לסגור את מכון-המחקר ולהפסיק את פרסום סידרת מחקרי השיכון. רק הכרך הראשון של סידרה זו עוד הספיק לצאת שם לאור ("הבית החד-משפחתי - הטפוס הדרומי", בהוצאת יוליוס הופמן, שטוטגארט, 1934).

 ב-1935 הוזמן לעלות ארצה והתחיל לעבוד כיועץ הקה"ק לעניני בינוי ערים וזמן מועט אח"כ נתמנה לפרופסור לבינוי ערים בטכניון, ומאז נוסד ב-1951 המדור לבינוי ערים בפקולטה. לאדריכלות בטכניון, הנו עומד בראשו, והנו גם חבר הסנאט של הטכניון ויועץ הקה"ק. כן המשיך בעבודה מעשית באדריכלות ובבינוי ערים. עיבד כ-70 תכניות בינוי ושיכון לפרברי חיפה, המפרץ והר הכרמל, טבריה, באר שבע וים המלח ; תכניות פיתוח בסביבות נתניה וירושלים ואזורים אחרים


 בארץ, בתי דירה, בנינים צבוריים, בתי עסק וכו', ותכניות הפיתוח של קרית-הטכניון החדשה על הכרמל. בין השאר הכין את תכנית עיר-הגנים טבעון ולאות הוקרה על פעלו זה נבחר בה לאזרח-כבוד.

 יצג את ארצנו פעמים רבות בכינוסים ובקונגרסים של אדריכלים ובוני-ערים בארצות חוץ: ב-1948 כנציג מדינתנו בהופעתה בפעם הראשונה בקונגרס האיגוד הבינלאומי של האדריכלים בלוזאן; ב-1953 שוב יצג את ממשלת ישראל ואגודת המהנדסים והאדריכלים בקונגרס העולמי של האיגוד בליסאבון ונבחר בו לסגן יו"ר של הועדה לבינוי ערים. באותו קונגרס הניח את היסוד לארגון ארצות מזרח הים התיכון לחקר בעיות בינוי ערים והדרישות הארכיטקטוניות לפי תנאי הארצות הללו, ובכינוסו הראשון של ארגון זה במאי 1954 יצג בו את ממשלת ישראל. הוזמן כמה פעמים כמרצה-אורח בבתי-ספר גבוהים ובארגונים מקצועיים בארצות הברית ובארצות אחרות, ותערוכות עבודותיו הוצגו באוניברסיטת קולומביה בניו-יורק ב-1949 וב-1953 הוענק לו התואר דוקטור-כבוד למהנדסות.

 הסיכום הביבליוגרפי של חיבוריו כולל עד עתה קרוב ל-80 ערכים: ספרים אחדים והרבה חוברות, מאמרים ומחקרים בעתונות המקצועית, שפורסמו בשפות שונות משנות פעולתו ברוסיה ובגרמניה ואח"כ בארץ.

 בבנין הארץ וכיבוש השממה מאז קום המדינה רבה פעולתו כחבר הועדה לבינוי ערים במסגרת ועדת התכנון הארצית של הסוכנות היהודית.

 בנו:<persName> סרגיי קליין.</persName>

</p></div>
         <div type="bibliogrphy">
            <listBibl>
<bibl>Volume: #7 ,Page: 2811 ,URL: http://www.tidhar.tourolib.org/tidhar/view/7/2811</bibl><bibl>Volume: #7 ,Page: 2812 ,URL: http://www.tidhar.tourolib.org/tidhar/view/7/2812</bibl>
<bibl>Volume: #7 ,Page: 2813 ,URL: http://www.tidhar.tourolib.org/tidhar/view/7/2813</bibl>
            </listBibl>
         </div>
      </body>
  </text>
</TEI>
