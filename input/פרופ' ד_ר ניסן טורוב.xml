<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2446 ,URL: http://www.tidhar.tourolib.org/tidhar/view/6/2446</bibl><bibl>Volume: #6 ,Page: 2447 ,URL: http://www.tidhar.tourolib.org/tidhar/view/6/2447</bibl>
<bibl>Volume: #6 ,Page: 2448 ,URL: http://www.tidhar.tourolib.org/tidhar/view/6/2448</bibl>
<bibl>Volume: #6 ,Page: 2449 ,URL: http://www.tidhar.tourolib.org/tidhar/view/6/2449</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' ד"ר ניסן טורוב</persName>

</head>
         <div><p> נולד בשנת תרל"ז (15.8.1877 לפי הלוח הישן) בנישוויז' שבפלך מינסק (רוסיה הלבנה) לאביו <persName>שמואל</persName> <persName>ליב</persName> (סוחר בן-אוריין ומשכיל עברי). התחיל ללמוד ב"חדר" והתקדם יפה גם בשפה ובספרות הרוסית בעזרת מורה פרטי ושקידה עצמית. בו בזמן הדריך אותו חברו הגדול ממנו בשש שנים, <persName>שמחה חיים וילקומיץ,</persName> תלמיד ישיבת מיר, בחיבת ציון ובספרות העברית. בגיל 12 עבר עם המשפחה למוסקבה, ומשנתגלו בו ניצני כשרון לציור הוכנס בהשתדלות אחותו הבכירה לביתהספר לציור ופיסול, בו היה היהודי היחיד וחבריו הגויים החלו פוגעים בו במכות, אך הוא השכיל בעמידתו האמיצה ובתוכחתו לשכנעם בדבר הכיעור האנושי שב"גבורת" רבים נגד יחיד והרפו ממנו. משגורשו היהודים ב-1890 ממוסקבה הוכרחה משפחת טורוב לחזור לנישוויז', והנער ניסן הלך ממש במקלו ובתרמילו לוילנה, להמשיך את לימודיו בבית-הספר לציור שם. אך בינתים פגה נטיתו לציור ואחרי הכנה בלימודים תוך מתן שיעורים פרטיים ורעב ומחסור הצליח בבחינות


 ונתקבל בין עשרת המועמדים הראשונים ל"בית המדרש למורים לילדי היהודים" בוילנה. זה היה בית-ספר מיוחד מהיהודים והיו בו גם ארבעה מורים יהודים, בעיקר ללימודי היהדות, וביניהם הבלשן העברי הנודע <persName>יהושע שטיינברג</persName> , ואילו המנהל ויתר המורים היו רוסים, וביניהם גם אנטישמיים, שהטעימו לתלמידיהם משנאתם ליהודים ומיררו את חייהם במשמעת חמורה ומכוונת לדיכוי ולהשפלה. שטיינברג עודד אותו להחזיק מעמד, ובארבע שנות הלימודים רכש לו ידיעה רבה בספרות הרוסית והכללית, חוץ משקידתו המיוחדת בספרות העברית, ובינתים מצא לו אוהדים וידידים בין משכילי וילנה.

 בגיל 20 הוסמך למורה ונתמנה למנהל ומורה בביתהספר לילדי היהודים בעיירה ויסוקי ליטובסק. תחיל לעסוק גם בעבודה ספרותית ופרסם ב"הצפירה" תרגום של סיפור רוסי, וסיפורים מקוריים משלו ב"הדור" של פרישמן וב"השילוח". אח"כ כתב גם בעתונים "הזמן" ו"הקשת" וב"ספר השנה" של סוקולוב.

 מתוך רצון להשתלמות בלימודים גבוהים נסע לפטרבורג וידידיו השתדלו להשיג לו זכות ישיבה בעיר (בלי רשיון מיוחד לא היה יהודי רשאי לגור שם), אך לא הצליחו, ולכן הלך בדרך יתר צמאי-הדעת היהודים ברוסיה - ללמוד בחוץ לארץ, ויצא לגרמניה. באוניברסיטת ליפציג למד פסיכולוגיה נסיונית וביינה התמחה בבית-הספר הדוגמאי שליד האוניברסיטה. עבר ללוזאן שבשוויץ הצרפתית, שם מצא את חברו <persName>וילקומיץ</persName> ובאמצעותו הכיר שם גם את<persName> יצחק אפשטיין,</persName> המשיך את לימודיו שם באוניברסיטה ובגיל 29 קיבל את התואר ד''ר לספרות (על יסוד הדיסטרציה על "דאן פאול המחנך"), ושאיפתו היתה לשרת בידיעותיו את החינוך בארץ-ישראל .בינתים קיבל בתור הכנה לכך את המשרה שהציעה לו "חברת מפיצי השכלה" להיות מפקח על בתי-הספר שלה בפטרבורג והסביבה, ותוך כך הצליח להשפיע על החברה שתיסד "קורסים פדגוגיים" למורים עבריים בגרודנה, שבהם יקבלו החניכים הכשרה לחינוך לאומי עברי בשרות העם עצמו, בלי שעבוד למשטר אנטישמי-ממלכתי ולא ככלי-שרת לרוסיפיקציה כפויה מגבוה. הקורסים נוסדו בהשתתפותה החמרית של חברת

 יק"א, וחברת מפיצי השכלה הציעה לטורוב את כהונת מנהל הקורסים. זאת היתה משרה מכובדת, שיוכל לעבוד בה לפי רוחו, אך בו בזמן הגיעתו הצעה אחרת.<persName> מנחם</persName> <persName>אוסישקין</persName> , ראש הועד האודיסאי של "חובבי ציון", שהיה בקי בכל הנעשה בבית-הספר לבנות של "חובבי ציון" בנוה צדק שביפו וראה צורך בשביל בי"ס זה במנהל בעל שיעור קומה והשכלה פדגוגית גבוהה, הזמין את ד''ר טורוב למשרה זו, והוא נענה לה ברצון.

 בקיץ 1907 עלה ארצה ונגש לעבודה, ולמרות כל התככים והקנוניות והקנאות, המתהוים כרגיל במוסד צבורי וחינוכי בעיירה קטנה ונדחה, ועל אף הקשיים בחינוך בנות העניים מיפו ומפרבריה, הצליח במהרה לתפוס את המקום הראוי לו. נתחבב על המורים, התלמידות וההורים והתחיל לתת לבית-הספר את הצרכים שידע מחסור בהם: שיטה ותכנית ומשמעת בהוראה והדרכה פדגוגית יסודית למורים, שהיו אמנם בעלי ידיעות מרובות בעברית ובהשכלה כללית וחדורי רצון לאומי להשכיל ולהיטיב, אך חסרים היו הכנה פדגוגית מקצועית. אח"כ ניתן לו להכין מורים (מורות) לפי מיטב שאיפותיו והכרתו מראשית הלימודים, כשנפטר הסופר<persName> א. ל. לוינסקי</persName> וחובבי ציון יסדו וקראו על שמו את בית המדרש למורות ביפו, ששוכן גם הוא בראשיתו בבנין ה"אוטונומקה'' (זהו בנין בית-הספר לבנות בנוה צדק, שבתור רכוש רוסי, בחסות הקונסול הרוסי, היה חסין מפני כניסת שוטר ופקיד ממשלתי טורקי לכל שטחו, וכך יכלו יהודי יפו וצבור החלוצים לערוך בו אספות והצגות בלי ידיעתם ובלי הרשאתם של השלטונות המקומיים), וד"ר טורוב נתמנה למנהלו והצליח בתפקידו, ולהוראה בו הזמין את מורי גימנסיה הרצליה.

 להוספת דעת פדגוגית למורים יסד ב-1912 וערך את "החנוך", שיצא אז בתור רבעון בהשתתפות טובי המורים והמחנכים ; תרגם מאנגלית את הספר "שיחות פסיכולוגיות למורים" מאת וו. ג'יימס ; חיבר יחד עם חבריו את המקראה "הספר" לתלמידים בחמשה חלקים ועסק גם בעבודות ספרותיות אחרות. ב"מלחמת השפות" נגד המגמה הגרמניזטורית של חברת "עזרה" הברלינית עמד לצד הלוחמים למען העברית וליצירת רשת של החינוך הלאומי העצמאי, שיתקיים בלי חסדי נדיבים מגרמניה ומילא תפקידים אחראים ב"ועד החינוך", שהיה אז (יחד עם "מרכז המורים") הגוף האחראי לקיומם ולרמתם של בתי-הספר העבריים החדשים, שנוסדו לשם שחרור הישוב מבתי-הספר של "עזרה" וכן היה פעיל גם למען "קהלת", הוצאת הספרים שיסדו אנשי מרכז המורים להספקת ספרות פדגוגית ומדעית-כללית לצרכי המורים וצבור המשכילים המתענינים.

 בקיץ 1914 נסע לרוסיה להזמין מורים לביתהמדרש למורות ומשם לברלין לרכוש מכשירי לימוד וספרי הוראה, והנה פרצה מלחמת העולם. ברכבת האחרונה היוצאת מערבה נסע מברלין עד גבול שווייץ


 ואת הגבול עבר ברגל. בשווייץ יעצוהו ידידיו לחכות שם "עד יעבור זעם", אך הוא מיהר לחזור ארצה וכשהגיע ליפו השיגו ה"זעם" גם כאן, כי טורקיה הצטרפה למלחמה והשלטון הצבאי סגר את בית המדרש למורות בתור מוסד "חשוד בציונות". ששה חדשים השתדל עד שקיבל רשיון לפתחו מחדש ועד 1917 הספיק להביא לידי גמר את המחזור הראשון של המורות. באותן שנים עמד גם בראש ועד החינוך ובהרבה צרות ועמל השתדל לקיים את בתי-הספר העברים תוך מצוקה וחוסר אמצעים. בעת הגירוש מיפו (אביב 1917) עלה הגלילה לבית משפחת <persName>וילקומיץ</persName> בראש פנה, המשיך בתפקידו כראש ועד החינוך ויסד בתי-ספר לילדי הגולים בטבריה ובצפת. בשלהי סתיו 1917 "התגנב" יחד עם וילקומיץ לבוא לועידת המורים בבן שמן (המגורשים לא היו רשאים לחזור לדרום בלי רשיון מיוחד מהשלטון הצבאי והוא הסתכן "לוותר" עליו) ועד שהשתהה לחזור פרץ הצבא הבריטי את חזית עזה-באר שבע והתקדם עד מעבר ליפו וירושלים, והוא נשאר בשטח הכיבוש הבריטי שנקרא אז "יהודה המשוחררת" והשתדל לפעול להחיאת החינוך, ואף רצה להתנדב לגדוד העברי הארצישראלי, אלא שסירבו לבזבז לשרותי טוראי את האדם היקר לתפקיד נעלה יותר.

 עייף מעמל שנות המלחמה ורעב ליצירה גדולה למען החינוך אמר לצאת לשנתים לארצות הברית, לבקר וללמוד בספריות הגדולות ולהגשים את תכניותיו בדבר הכנת חיבורים מקוריים ומתורגמים בתורת החינוך והפסיכולוגיה. והנה הוזמן לערוך את העתון "חדשות הארץ", שי. <persName>ל. גולדברג </persName> החל אז להוציא בירושלים. והואיל והוא השתוקק תמיד לראות בארץ עתון יומי עברי בעל רמה גבוהה מבחינה אינפורמטיבית, חברתית, תרבותית וספרותית, אמר לנצל את ההזדמנות שניתנה לו ליצור עתון כזה. אך במהרה הוברר לו, שהאמצעים והתנאים אינם מתאימים לכך לפי חפצו וטעמו, ובבן יצא ב-1919 "לשנתים'' לארצות לברית.

 ה"שנתים" נתמשכו לכל ימי חייו. ותיקי המחנכים בארץ הרגישו, כי טורוב הוא "אחד משלנו", "אבר שהנשמה תלויה בו" בגוף החינוך העברי בארץ ורק במקרה שוהה הוא זמנית מעבר לים ובאחד הימים יחזור הביתה ויחדש ימיו וימיהם כקדם. גם הוא עצמו הרגיש כך והוסיף לאגור דעת בפדגוגיה ובפסיכולוגיה על כל החידושים שנתחדשו בבתי מדרשותיהן בעולם הגדול, מתוך תקוה כמוסה שבבוא הזמן יעניק מידיעותיו לתלמידי המחלקה לפדגוגיה שתוקם - כי הכרחי להקימה - באוניברסיטה העברית. בינתים עסק גם שם במלאכת הקודש. ניהל מוסדותחינוך עבריים ובמשך שנים רבות את בית-המדרש למורים עברים בבוסטון, ערך בשנות תרפ"ה-תרפ"ו את "שבילי החינוך" וכתב הרבה מסות ומחקרים בעניני ספרות, מחשבה וחינוך, שהעשירו את הספ

 רות העברית בערכים יקרים, לאומיים, תרבותיים ואנושיים כאחד וזמן-מה היה נשיא פא"ן קלוב העברי. מבית-המדרש למורים בבוסטון הוזמן להיות ואח"כ פרופסור ב"מכון ללימודי היהדות" מיסודו של <persName>סטיפן</persName> <persName>ווייז</persName> בניו-יורק. פרסם מאמרים ב"מקלט", תרגם את ספרו של ריבו "הדמיון היוצר" ואת "ברכת האדמה" לקנוט המסון, כתב הרבה מאמרים פובליציסטיים ופדגוגיים ומסות והערכות מבחינה פסיכולוגית על סופרים ואישים (הרצל, אחד העם, ביאליק, טשרניחובסקי, יצחק אפשטיין, פרויד, אדלר, פסטאלוצי ועוד). בבקרתו הספרותית, כמו במגעו עם הבריות, היה בעל מזג טוב והשתדל למצוא גם חיוב בצד השלילה, אבל בלא להתכחש לאמת שבהכרתו, אלא שגם דעה שוללת היה מביע בצורה תרבותית ומתוך רצון להיטיב. ואילו למען שמירת צורתו הלאומית-האנושית של החינוך העברי, ריבונותה של הלשון העברית בכל ערכי התרבות ושאיפת התחיה הגמורה של ישראל בארצו - למען עיקרים אלה, ששרשי נפשו היו נעוצים בהם ידע להלחם גם בקנאות ובחריפות, בלא להסתיר את עוז רצונו לסכל את המזימות המזיקות.

 ב-1930 בא לבקר בארץ, כדי "לחדש את הקשרים" עם הישוב, קשרים שבנפשו לא נותקו מעולם. בפעם השניה בא ב-1932 על מנת להשתקע ולכתוב את ספריו ליד הספריה של האוניברסיטה, ומשלא מצא את הספריה המקצועית שלפי שיקוליו ותקוותיו היתה צריכה להיות כאן, חזר מאוכזב. בשלישית בא בתרפ"ט, כשהוזמן - שוב ביזמת <persName>אוסישקין </persName> - לכהן כפרופסור במחלקה לפדגוגיה שנוסדה באוניברסיטה העברית. "הרצאתו זרעה אור בלבבות", אמר מורה משכיל ותיק על הרצאת הפתיחה שלו באוניברסיטה, והתגשמות התקוה שהגה במשך שנים רבות זרעה אור גם בלבו שלו. אך לא מצא את האוירה של "אור בלבבות", כפי שציפה לה וכפי שהיתה נחוצה לו להמשכת העבודה והיצירה, ואחרי פחות משנה, ב1940, חזר לניו-יורק ולעבודתו ב"בית-המדרש לחכמת ישראל" מיסדו של <persName>סטיפן ווייז </persName> ולעבודתו הספרותית (בין השאר: ספר המסות "ביודעים ובלא-יודעים" וספרו "הפסיכולוגיה בימינו", שיצא בשני כרכים בהוצאת מוסד ביאליק).

 במלאות לו ששים שנה יצא בשנת תרצ''ח ספר יובל לכבודו.

 פגעים הרבה עברו עליו בשנותיו האחרונות: תאונת-דרכים קשה, ניתוחים רציניים, יסורי גוף נוראים - ואת הכל נשא בגבורת נפש, תוך הארת פנים לאנשי שיחו, שלא פיללו כי בשעת עבודתו ושיחתו עמהם מדכא היא מכאובים איומים בגופו, וכך המשיך במנהגו עד שמחלתו האחרונה הפילתו מעל רגליו.

 נפטר בניו-יורק בי"ג בניסן תשי"ג (29.3.53) ובכ"ז באייר תשי"ג הובא לקבורה בין חבריו לעבודה ובני תקופתו בארץ - בבית העלמין הישן בתל-אביב.


</p></div>
         <div type="bibliogrphy">
            <listBibl>
<bibl>Volume: #6 ,Page: 2446 ,URL: http://www.tidhar.tourolib.org/tidhar/view/6/2446</bibl><bibl>Volume: #6 ,Page: 2447 ,URL: http://www.tidhar.tourolib.org/tidhar/view/6/2447</bibl>
<bibl>Volume: #6 ,Page: 2448 ,URL: http://www.tidhar.tourolib.org/tidhar/view/6/2448</bibl>
<bibl>Volume: #6 ,Page: 2449 ,URL: http://www.tidhar.tourolib.org/tidhar/view/6/2449</bibl>
            </listBibl>
         </div>
      </body>
  </text>
</TEI>
