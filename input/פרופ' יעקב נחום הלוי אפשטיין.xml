<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2489 ,URL: http://www.tidhar.tourolib.org/tidhar/view/6/2489</bibl><bibl>Volume: #6 ,Page: 2490 ,URL: http://www.tidhar.tourolib.org/tidhar/view/6/2490</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' יעקב נחום הלוי אפשטיין</persName>

</head>
         <div><p> נולד בכ"ד במרחשון תרל"ט (21,11.1878) בבריסק דליטא, פולין.

 לאביו ר' <persName>חיים </persName> (גדול בתורה, סוחר, נצר לשושלת רבנים) ולאמו<persName> חיה שרה</persName> בת הרב ר'<persName> תנחום יוסף באגון</persName> ("בהגאון", רב בעיירה קוטילני, הסמוכה לבריסק).

 עד גיל עשר למד בחדר ואח"כ מפי אביו, שהדריכו בשיטת הפשטות ההגיונית של הגר"א מוילנה. בשנתו ה-14 נתיתם מאביו ולמד שנתים בישיבת מיר ואח"כ המשיך ללמוד לבדו בבתי-מדרשות שבבריסק. התחיל מתעמק בתורתם של ראשונים ומחוסר ספרים של הראשונים בעירו נסע בתרס"ב לוילנה ושם מצא בספריתשטראשון הגדולה את מבוקשו וגם חכמים וסופרים להחליף דעות עמהם. תוך עוני ומחסור גמור שקד יומם ולילה על לימודיו ומחקריו ועל התכוננותו לבחינת-בגרות אכסטרנית.

 באותה שנה פרסם ב"המליץ" את מחקרו הראשון על ר' ברוך מארץ יוון, מקדמוני התלמודיים בראשית ימי הבינים.

 בתרס"ז נכנס לאוניברסיטת וינה ולמד שפות שמיות ופילולוגיה שמית.

 בתרע"א עבר לאוניברסיטת ברן, שם היה חבר באגודת הסטודנטים החרדיים "תחכמוני" וקיבל פרס לימודים מאגודה של יהודים טובים בפראנקפורט לתמיכה בסטודנטים יהודים ממזרח אירופה הלומדים בארצות המערב. בחורף תרע"ג הוכתר לד''ר לפילוסופיה על חיבורו ששימש מבוא להוצאתו המדעית של "פירוש הגאונים לסדר טהרות". בקיץ תרע"ג עבר לברלין והתחיל לעסוק בהכנת מפעל חייו, הוא הספר "מבוא לנוסח המשנה'' שעבד בו שלושים ושלוש שנים עד שיצא בתש"ח בשני כרכים גדולים, וכן בעבודות מדעיות


 אחרות בפילולוגיה התלמודית לכל ענפיה, וכל תוך חיי מחסור, ביחוד בשנות מלחמת העולם הראשונה, ובהתעסקות הכרחית למען הפרנסה בעבודות עריכה שהיה בהן משום גזילה אכזרית של זמנו וכוחות הרוחניים, המיועדים לעבודה מדעית. בתרפ"ג התחיל להשתתף בעריכת "דביר", הרבעון הגדול למדעי היהדות, שביאליק אמר להוציא בקביעות בברלין. רבעון זה לא האריך ימים. אך במשרה שקיבל באותה שנה כמרצה ב"בית המדרש הגבוה למדעי היהדות" התמיד במשך שלוש שנים בכבוד ובהצלחה ושמו ועבודותיו נשתבחו בכל עולם מדעי היהדות באירופה ומעבר לים.

 באביב תרפ"ה הוזמן להיות מרצה קבוע בבית-ספר גבוה למדעי היהדות באמריקה ואף נשלח לו צ'ק להוצאות הדרך ולמפרעה בסכום ראוי להתכבד. ימים מעטים אחר-כך הזמין אותו ד"ר <persName>י. ל. מגנס </persName> לפרופסור באוניברסיטה העברית העומדת להפתח בירושלים, ואז החזיר את הצ'ק לשולחיו, העדיף את התנאים החמריים הצנועים ובלבד שישרת את המדע שלו בארץ הורתו ועלה ארצה, ומאז היה עד סוף ימיו פרופסור קבוע במכון למדעי היהדות של האוניברסיטה (וזמן-מה אף הדיקן של המכון), ומקצועותיו העיקריים היו תלמוד ופילולוגיה תלמודית. כשהועלתה הצעה לכונן ליד האוניברסיטה בית-מדרש לרבנים הצליח בהתנגדותו התקיפה לסכל את התכנית, לבל תביא התיאולוגיה המקצועית להגבלת חופש החקירה המדעית בספרות התלמודית.

 ב-37 שנות עבודתו באוניברסיטה העמיד תלמידים ששתו את דבריו בצמא והמשיכו לפתח את מדעי הספרות התלמודית בעזרת הוראתו והדרכתו, והוא עצמו הוסיף להעשיר את המדע בהרצאותיו ובמחקריו שפרסם בדפוס, רובם ברבעון "תרביץ" למדעי היהדות, שהוא היה עורכו, ויתרם בכתבי-עת אחרים, רובם בעברית ומיעוטם בלועזית, בספרים, בספרי-יובל לאנשי-שם בחכמת ישראל (ספר קלויזנר, ספר מגנס, ספר צבי פרץ חיות) ובמאספים שונים. חוץ מ.דביר" ומ"תרביץ" האמורים למעלה פעל בעריכת "ידיעות המכון למדעי היהדות". חוברת ב' ו"מדעי היהדות, ספר ב'. רשימת כל חיבוריו משנת תרס"ב עד תש"י כוללת 132 ערכים, בהם הספרים "פירוש הגאונים על סדר טהרות" (ברלין,

 תרפ"א-פ"ד), "פירושי רבני יהודה בר נתן לכתובות" [ירושלים, תרצ"ג), שהוציא בלווי מבואות והארה מדעית כללית ומפורטת. ספרו המונומנטלי "מבוא לנוסח המשנה" בשני כרכים גדולים (ירושלים, תש"ח), ומאמרים ומחקרים קטנים וגדולים ב-30 כתבי-עת ומאספים עבריים וב-10 לועזיים על נושאים בחקרי תנ"ך, מדרשי הלכה, משנה, תוספתא, תלמוד בבלי וירושלמי (בעיקר בחקר עריכת התלמוד והרבה חידושים בחקר הירושלמי, שהיה מוזנח לעומת הבבלי והוא הבהיר בו הרבה נקורות סתומות), מדרשי אגדה, גאונים ובני דורם, ראשונים, פילולוגיה של המשנה והתלמוד וספרות הגאונים (ענף מדעי שמרובים בו שטחים ונקודות של מגע עם השפות הלועזית ארמית מזרחית ומערבית, ערבית, יונית, פרסית וכו'), ארכיאולוגיה, היסטוריה וידיעת ארץישראל.

 בשנת תר"ץ נשא לאשה את<persName> צפורה חנה</persName> בת ר' <persName>יהודה</persName> <persName>ליב די-בר.</persName>

 בשנת תש"ט זכה בפרס ביאליק של עירית תל-אביב על ספרו "מבוא לנוסח המשנה".

 נפטר בירושלים ג' באדר תשי"ב (28.2.52).

 צאצאיו:<persName> חיים מנחם, שרה חיה, יסכה.</persName>

</p></div>
         <div type="bibliogrphy">
            <listBibl>
<bibl>Volume: #6 ,Page: 2489 ,URL: http://www.tidhar.tourolib.org/tidhar/view/6/2489</bibl><bibl>Volume: #6 ,Page: 2490 ,URL: http://www.tidhar.tourolib.org/tidhar/view/6/2490</bibl>
            </listBibl>
         </div>
      </body>
  </text>
</TEI>
