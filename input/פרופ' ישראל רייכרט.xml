<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #10 ,Page: 3596 ,URL: http://www.tidhar.tourolib.org/tidhar/view/10/3596</bibl><bibl>Volume: #10 ,Page: 3597 ,URL: http://www.tidhar.tourolib.org/tidhar/view/10/3597</bibl>
<bibl>Volume: #10 ,Page: 3598 ,URL: http://www.tidhar.tourolib.org/tidhar/view/10/3598</bibl>
<bibl>Volume: #10 ,Page: 3599 ,URL: http://www.tidhar.tourolib.org/tidhar/view/10/3599</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' ישראל רייכרט</persName>

</head>
         <div><p> נולד בראשית חודש אב תרנ"א (5.8.1891) באוז'רקוב (פולין).

 לאביו <persName>אליעזר חיים רייכרט </persName> (שנקרא בפי רבים ר' <persName>לייזר,</persName> מעשיריה ונכבדיה של לודז היהודית, בעל הסוכנות הגדולה שבפולין לכותנה בשביל תעשיתהאריגים הלודזאית, רודף צדקה וחסד ותומך בלומדי תורה, מוותיקי חסידי זיבלין, בנו של ר'<persName> אברהם גרשון,</persName> בעל אחוזות ויערות בסביבת אוסטרולנקה שבפלך לומז'ה, נדבן גדול במתן צדקה לנצרכים ובהחזקת מוסדות סעד בכל הסביבה) ולאמו<persName> רוחמה</persName> בת ר'<persName> חנוך</persName> <persName>(הניך) קרישעק </persName> (מעשירי העיר אוז'רקוב ומטובי פרנסיה).

 למד תורה בחדרים ומפי מלמדים מובחרים בבית, ולידיעות חילוניות שכר לו אביו מורים פרטיים ללמדו בבית. סמוך לבר-מצווה שלחו אביו להתחנך בתורה ובחסידות אצל האדמו"ר מסטריקוב, בן רבו של אביו.

 לנער <persName>ישראל </persName> היתה גם מורשת משפחתית "ציונית" לפי הנוסח הישן, באשר הסבא של אביו, ר' <persName>לייב</persName> <persName>קושמיראק,</persName> מגדולי בעלי האחוזות והיערות בפולין, שהרבה להיטיב ב"עבודת ההווה" שבמעשי צדקה וחסד ביד רחבה, נשא עיניו גם לעתידות האומה, התענין בישוב ארץ-ישראל ובענין זה החליף מכתבים עם הרב הראשי לאנגליה רבי<persName> נתן אדלר,</persName> עזר בכספו לחסידים וללומדי תורה לעלות לארץ הקודש ובנה בתים לדיורם ב"בתי ווארשא" של הכולל בירושלים, באמצעות הגאון מקאליש רבי<persName> מאיר אויערבאך</persName> רבם ומנהיגם של האשכנזים בירושלים; מימן את מסעו של הרב<persName> חיים אליעזר</persName> <persName>וואקס </persName> - רבה של קאליש וחובב-ציון נודע - ונלווה אליו במסעו לארץ, ואז נתן כמאה אלף רובל לגאולת חלק מאדמת יריחו להתישבות יהודית (זה היה בשנת תרל"ה, עוד לפני ההתארגנות של מיסדי פתח תקוה 

 ראה פרטים בערכו של הרמ"א מקאליש, כרך ג', עמוד 1103 ואילך). ועתה, כשהדרישה לציון לבשה צורה חדשה וחדישה, הצטרף הצעיר <persName>ישראל</persName> לתנועת "צעירי ציון" והלך ללמוד בישיבת הגאון רבי <persName>יצחק יעקב ריינס</persName> מלידא, ממיסדי הציונות הדתית.

 הדרישה לציון מרחוק לא סיפקה אותו, ובשנת תרס"ח (1908) עלה לארץ. הצטרף מיד לתנועת "הפועל הצעיר" ונכנס ללמוד בבית-הספר שהחזיקה חברת "עזרה" הברלינית בירושלים. כדי ללמוד את השפה

 העברית החיה ויתר הידיעות הדרושות להשתלבות בחיי הישוב החדש וציבור החלוצים, ולעצת מוריו ר' <persName>דוד ילין וח.א. זוטא</persName> עבר ללמוד בבית-המדרש למורים של "עזרה" בירושלים, שהיה עברי בתכנו וברוחו.

 מתוך אהבה אידיאלית לארץ ולאדמה התענין במיוחד בטבע הארץ וצמחיה. וכדרך בן-ישיבה, הכרוך אחרי רבו ללמוד ממנו גם ארחות חיים, נוסף לשיעורים שבסדר הלימודים, התקרב למורה-לטבע, הגרמני הנוצרי <persName>פאול וורסט </persName> מהמושבה הגרמנית שבירושלים (מורה עברי לטבע עדיין לא היה אז בנמצא), וההוא לימדו <persName>כיצד</persName> להתענין וכיצד לרוות את צמאונו להוספת דעת. כן התקרב לבוטאניקאי <persName>דינסמור,</persName> חבר ה"כולל" האמריקאי הנוצרי (המושבה האמריקאית בירושלים), שחבריו חיו על קופה משותפת, ואדם זה עסק בהכנת מעשבים (אוספי-צמחים) מצמחי הארץ למכירה לאוניברסיטאות בארצות תבל, ואליו היה בא פעמים בשבוע לעזור לו בסידור הצמחים וללמוד ממנו.

 כשגמר את לימודיו בסמינר ב-1911 ונתמנה למורה בבית-הספר של "עזרה" בחיפה, מצא לו גם שם בוטאניקאי שאפשר ללמוד ממנו וניצל את האפשרות. זה היה האב הקתולי הגרמני<persName> קאנדלר,</persName> המנהל הרוחני בביתהאכסניה ("הוספיץ") של מיסדר הבארומיאנים בשביל עולי-רגל. אדם זה הכין ספר על צמחי התנ"ך והיה יוצא אתו כמה פעמים בשבוע בשעות אחה"צ להתבונן בצמחי הכרמל ולאסוף מהם, ואגב החליפו ביניהם מדעים קלאסיים שלא מן המקצוע.

 לימד את <persName>קאנדלר</persName> תלמוד וההוא לימדו לטינית, ובכך פתח לו את הדרך ללימוד באוניברסיטה.


 בעבודתו בבית-הספר בחיפה, ששימש גרעין לביתהספר הריאלי, שקם אחרי שנים מספר. חולל מיפנה מהפכני בריא בהוראת טבע בארץ: במקום הנוהג הקודם, להורות על-פי ספרים על סמך חומר לקוח מארצות אחרות, ואף שונות בטבען בהרבה מארצנו, התחיל להורות על סמך חומר הסתכלות בחי ובצומח של ארצנו, ולשם כך הנהיג טיולים בוטאניים וזואולוגיים. יצר מונחים עבריים להוראת הטבע וגם פרסם מאמרים ב"החינוך", "מולדת" ו"הפועל הצעיר" בשאלות השיטות להוראת הטבע וטרמינולוגיה מדעית בעברית.

 תוך העבודה הבוטאנית עמד על הצורך בחקירת הצמחים נחותי הדרגה, כגון פטריות ותזזיות של הארץ. לשם כך נסע ללמוד באוניברסיטת ברלין, ואגב מילא שליחות לאומית כציר בקונגרס הציוני בוינה בסוף קיץ 1913, כנבחר של צעירי ציון בוילנה בעקב מועמדות מטעם הפועל הצעיר בארץ, ואח"כ נכנס בברלין לפקולטה למדעי הטבע ולמד וחקר עד שגמר בשנת 1921, והוסמך לדוקטור לפילוסופיה ולמדעי הטבע.

 המחקר בעבודת-הדוקטור שלו, על "עולם הפטריות של מצרים" (שנעשה על יסוד בדיקות אוסף פטריות, שאסף החוקר<persName> אהרנברג </persName> לפני מאה שנה ושהיה מונח ושמור במוזיאון הבוטאני בברלין), הוציא לו מוניטין בעולם המדע, כי בו גילה לא רק 40 מיני פטריות שלא היו ידועים מקודם, אלא גם את החוקים והגורמים השולטים בהתפשטות של פטריות בעולם. (אח"כ הוסיף במשך השנים גילויים בענף זה על סמך חקירות בצמחי ארצנו ושכנותיה).

 בשנות לימודיו בברלין פעל להפצת ידיעת השפה העברית בין יהודי גרמניה במסגרת אגודת הסטודנטים הציוניים K.J.V.ובמסגרת "בית הועד העברי", בו ישב בנשיאות יחד עם ד"ר<persName> שמחוני</persName> המנוח. ארגן בגרמניה תנועה חלוצית-סוציאלית בשם "הפועל הצעיר", שהיתה בקשרים עם הפועל הצעיר שבארץ ועם "צעירי ציון" שבארצות אחרות, ועזר לארגן את ועידת פראג, בה התכנסו צירי הפועה"צ הארצישראלי ואגודות צעירי ציון שבגולה ויסדו את ליכודם הארגוני המשותף בשם ה"התאחדות", שמילאה בשעתה תפקידים חשובים בארגון התנועה הציונית-החלוצית בהיקף עולמי ובמוסדות ההנהגה של ההסתדרות הציונית העולמית.

 אחרי גמרו את לימודיו בברלין הוזמן על-ידי פרופ' <persName>אוטו ורבורג</persName> והאגרונום <persName>יצחק וילקנסקי</persName> לנהל את המחלקה למחלות צמחים בתחנת-הנסיונות החקלאית, שהנהלת ההסתדרות הציונית העולמית (שמושבה היה אז בלונדון) יסדה בארץ. (התחנה נוסדה אז בתל-אביב). לשם כך התמחה חצי שנה במכון הביאולוגי למקצוע זה בדאהלם-ברלין ועוד חצי שנה במכונים באיטליה, כדי להכיר גם את המחלות המיוחדות לאזור הים התיכון, ואח"כ עלה לארץ והתחיל בעבודה.

 בשנת 1925 נשא לאשה את<persName> נדיה</persName> בת ר'<persName> אלתר</persName> <persName>אטינגון </persName> (היא הפסנתרנית הידועה בשם <persName>נדיה אטינגון</persName> <persName>רייכרט)</persName> ונכדת ר'<persName> גרשון אטינגון,</persName> שב-1909 עזב את עסקיו הגדולים ברוסיה, עלה לארץ והתישב בפתח

 תקוה, בה נטע פרדס ויסד ובנה בית-כנסת חב"די (ראה את הערך שלה בכרך זה).

 המשיך והרחיב את עבודתו העיונית והמעשית בחקר מחלות הצמחים (זיהוי המחלות בצמחים הכלכליים של ארצנו - תבואות, ירקות ועצי פרי, וביחוד בעצי הדר, והיה הראשון שגילה בהם מחלות וירוסיות - הגנה מפניהן ודרכי המלחמה בהן) בתחנת-הנסיונות בתלאביב ואח"כ בתחנה לחקר החקלאות ברחובות. העמיד תלמידים רבים במקצוע זה בהוראתו בפקולטה לחקלאות שהאוניברסיטה העברית הירושלמית מקיימת ברחובות, בה נתמנה ב-1943 למרצה למחלות צמחים.

 ב-1948 הועלה לפרופסור-חבר וב-1949 לפרופסור מן המנין.

 פעל במשך שנים להפצת ידיעות מקצועיות בין המורים לטבע ומעונינים אחרים על-ידי הרצאות ומאמרים בעתונות הכללית והחקלאית, ומספר פרסומיו המדעיים, גדולים וקטנים, בירחונים ובפרסומים אחרים של מוסדות מדע ועתונות המדע בארץ ובחו"ל (צרפת, איטליה, גרמניה, אוסטריה וארה"ב) ובעתונות החקלאית המקומית - עולה על 250. הוזמן על-ידי מוסדות בינלאומיים לערוך מחקרים ולייעץ במקצוע ההדרים לממשלות בכל ארצות הים התיכון. הוזמן פעמים רבות להרצות באוניברסיטאות באנגליה, אוסטריה, איטליה, פורטוגל, יוגוסלביה וארה"ב ובקונגרסים מדעיים שהתקיימו בלונדון, פריז ורומא ובקונגרס למיקרוביאולוגיה ב-1953 ובקונגרס הבוטאני ב-1956 בפריז נבחר ליו"ר הסקציות למחלות צמחים. הוא חבר בחברות-מדע מקצועיות של צרפת, אנגליה, איטליה וארה"ב וחבר המרכז של האיגוד העולמי של הוירולוגים (מומחי מחלות וירוסים) של ההדרים.

 לאות הוקרה למפעל חייו במדע ובברכה שהביא הרבה למשק החקלאי של ארצנו העניקה לו המדינה את "פרס ישראל" ביום העצמאות תשט"ו (1955).

</p></div>
         <div type="bibliogrphy">
            <listBibl>
<bibl>Volume: #10 ,Page: 3596 ,URL: http://www.tidhar.tourolib.org/tidhar/view/10/3596</bibl><bibl>Volume: #10 ,Page: 3597 ,URL: http://www.tidhar.tourolib.org/tidhar/view/10/3597</bibl>
<bibl>Volume: #10 ,Page: 3598 ,URL: http://www.tidhar.tourolib.org/tidhar/view/10/3598</bibl>
<bibl>Volume: #10 ,Page: 3599 ,URL: http://www.tidhar.tourolib.org/tidhar/view/10/3599</bibl>
            </listBibl>
         </div>
      </body>
  </text>
</TEI>
