<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 235 ,URL: http://www.tidhar.tourolib.org/tidhar/view/1/235</bibl><bibl>Volume: #1 ,Page: 236 ,URL: http://www.tidhar.tourolib.org/tidhar/view/1/236</bibl>
<bibl>Volume: #1 ,Page: 237 ,URL: http://www.tidhar.tourolib.org/tidhar/view/1/237</bibl>
<bibl>Volume: #1 ,Page: 238 ,URL: http://www.tidhar.tourolib.org/tidhar/view/1/238</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' נחום סלושץ</persName>

</head>
         <div><p> נולד ב<placeName>סמורגון</placeName> (פלך ווילנה), כ"ח כסלו תרל"ג, לאביו הרב <persName>דוד שלמה</persName> (מטובי תלמידי וולוז'ין, רב ודרשן, סופר עברי וחבר ועד "חובבי ציון") ולאמו <persName>רבקה לאה</persName> בת הרב <persName>אברהם משה היילפרין</persName> מסמורגון

 (לפי מסורת המשפחה היה מצאצאי רש"י). גדל מילדותו באודיסה וזמן-מה בחרסון. בהיותו בן שלש החל אביו מדבר אתו בלשון הקודש. בן שש החל אביו מלמדו תנ"ך. למד אצל אבי אמו תלמוד ופוסקים, ומפי מורים פרטיים השכלה כללית ושפות רוסית, גרמנית וצרפתית. הרבה לקרוא עוד מילדותו ספרי מחקר והשכלה ושירה בעברית ועתונים עבריים, ואח"כ גם בספרות לועזית, וביחוד הרבה להגות בספרי מסעות. ביקר תכופות לשם קריאה בספריה של "בני ציון" באודיסה (שאביו נקרא שמה לכהן ברבנות) בהדרכת מנהלה החובב-ציון<persName> פנחס פרידמן</persName> , שקירב אותו אל עניני הישוב החדש בארץ-ישראל ואל הספרות החדשה והמתהווה בה. בעודו עלם צעיר החל שולח מכתבים לעתונים עבריים ורוסיים וכבר אז כתב ערך מפורט על תולדות העיר אודיסה ב"אשכול" של שפ"ר, ובגלל מאמרו על "המתיהדים ברוסיה" (בו ביסס בהיותו בן 15, בתרמ"ח, את ההשערה על מוצא יהודי רוסיה בחלקם מהכוזרים

 ולפי זה הם בעלי זכות אזרח בירושה בארץ ההיא), שפורסם בירחון "בית ישראל" בווינה, החרימה הצנזורה הרוסית את הירחון ההוא. כן החרימה לאחר שנתים את "החבצלת" הירושלמי בגלל מאמרו שם על רדיפות היהודים ברוסיה.

 בהיותו באודיסה. במרכז הפעילות של חובבי ציון ונמל הפלגת העולים לארץ-ישראל, התמסר לפעילות ציונית, ארגן חבורה להתנחלות בארץ, ובשליחותה לחקור את התנאים ולהכין קרקע הגיע ארצה בחג השבועות תרנ"א, בעצם ימי הזהו של "תקופת טיומקין". הגזירות והכשלונות הפסיקו את תנועת העליה, אך הוא נשאר בארץ וניסה להשתקע בה בתור פועל חקלאי, אבל מטעמי בריאות הוברח לשוב לרוסיה בחורף תרנ"ב. עבד בתור עוזר בעתונים הרוסיים לשם פרנסה והמשיך לכתוב בעברית ולעשות תעמולה למען ציון. באותו זמן השתתף ביסוד הכרת "ישראל הצעיר", אגודת "שפתנו אתנו" של דוברי עברית וסניף לחברת "שפה ברורה".

 ב-1896 ביקר שנית ביקור ממושך בארץ, וכאן הגיעתו הבשורה על הופעת "מדינת היהודים" של <persName>הרצל</persName> . חזר לרוסיה והתמסר לעבודת ארגון ותעמולה למען הציונות המדינית. השתתף כציר בועידה הציונית בווארשה ובקונגרס השני מטעם אגודת "בני ציון". אחרי הקונגרס נרשם ללמוד באוניברסיטת ז'נבה ספרות, מדעים ולשונות המזרח, גמר את חוק לימודיו באוניברסיטה וב"סמינריון לצרפתית החדישה". המשיך להשתלם בפאריס בסורבונה, בביה"ס ללימודים גבוהים ובביה"ס ללשונות המזרח (מפי הפרופסורים <persName>הארטוויג ודרנברג </persName> - ערבית וחמירית ; <persName>יוסף הלוי</persName> - כושית וערבית קדומה; ז'ול אופרט - אשורית; ועוד). ב-1903 הוכתר בתואר דוקטור לספרות על יסוד ספרו שהופיע בצרפתית על "תחית הספרות העברית", הספר שעשה פרסום רב בחוגי אנשי המדע והספרות בעולם לתחית עם ישראל, ויצא גם בעברית בתרגום המחבר בהוצאת "תושיה". בפאריס השתתף ביסוד אוניברסיטה עממית יהודית עם בי"ס לעברית חיה. שימש מורה בביהמ"ד למורים לארצות המזרח ומרצה על הספרות העברית בסורבונה עד למוצאי מלחמת-העולם הואשונה.

 בכל אותן השנים הרבה לכתוב בעתונות העברית והכללית ובעתונות המדעית; השתתף בפעולה הציונית ובקונגוסים הציוניים ; חיבר ספרים במדעי המזרח; פיתח את התיאוריה בדבר העם העברי הקדום יוצר התובות ומפיצה באגן ים התיכון, שהישראלים והפיניקיים היו חלקיו, וביסס את דעתו זו בחקר כתבות פיניקיות ומקורות אחרים ; השתתף במסעות מחקר בארצות אפריקה הצפונית והתמסר במיוחד לחקר קדמוניות היהודים בהן; היה חבר הועדה למדעים השמיים ועורך אוצר הכתבות הפיניקיות באקדמיה של פאריס; היה מורה בביה"ס הגבוה ברבאת (מארוקו) וקיבל אות-כבוד מאת שולטן מארוקו. שם


 סייע לסידור חיי הקהילות היהודיות. בשנות מלחמת העולם הראשונה התמסר לעבודה ציונית מדינית בפאריס בדרישה למדינה עברית, שהביע באספות ובהשפעות על מדינאים צרפתיים. בסוף 1916 נסע לאמריקה לשם פעולה מדינית לקשירת קשרי אינטרסים בין צרפת, אמריקה והציונות. שם היה מרצה לתולדות ישראל בימי-הבינים בעברית בישיבת ר' יצחק אלחנן והוזמן להרצות באוניברסיטת קולומביה ובדופסי קוליג'. אחרי שביתת הנשק חזר לפאריס בשליחות בראנדייס לפעול ליד המשלחת הציונית לועידת השלום.

 בסוף 1919 עלה ארצה והתמסר לעבודת מחקר ומדע. השתתף בפעולות החברה העברית לחקירת א"י ועתיקותיה וערך את הקבצים שלה, ניהל את החפירות בטבריה ואצל "יד אבשלום"' גילה מערות ופיענח כתבות קדומות, ומפעם לפעם נאם וכתב בשאלות הזמן. סידר בזמנים שונים שיעורים בלשון פיניקית בביה"ס הבריטי לעתיקות בירושלים, ועל יהודי אפריקה בסמינריון של מחלקת הנוער של הסוכנות היהודית. בשנים האחרונות משמש הוא כיו"ר "ברית עברית עולמית".

 פרסם הרבה מאמרים וחוברות רבות בעברית ובשפות אחרות. ואלה הספרים שפרסם: "מה יעשה אדם ולא יחלה ?" ו"האושר מאין ימצא ?" (שניהם תרגומים מצרפתית), "מסע בליטא" (תרמ"ט), "קינה לר' משה רימוס" (עם תרגום צרפתי), "כנסת הגדולה" (על הקונגרס והציונות, ורשה תרנ"ח), "אמיל זולה, חייו וספריו" (תר"ן), "הקונגרס הציוני הרביעי" (ורשה, תר"ס), סיפורי גואי די מופאסאן, 7 חלקים (תרגומים מצרפתית), "מסע במצרים", קובץ סיפורי אמיל זולה, "קורות הספרות העברית החדשה", 3 חלקים; "באיי הים" (על הים התיכון העברי, ניו-יורק תרע"ט), "שלמבו" (תרגום ספרו של פלובר), "הכהנים אשר בג'רבה", "האנוסים בפורטוגל" "דהיה אל כהינה"' "ספר המסעות" כרכים א'-ב' (מסעיו בלוב), "אוצר הכתובות הפיניקיות", "מוצאי העברים". מוכנים לדפוס: "ספר הים", 3 חלקים, "ספר המסעות" (כרכים נוספים), "כנען ועבר". כמה מחיבוריו הופיעו בשפות לועזיות.

</p>
<p>

 תוספות: 

 נפטר בגדרה, אור ליום ב' בטבת תשכ"ז (15.12.66) (ראה כרך א' עמוד 237)

</p></div>
         <div type="bibliogrphy">
            <listBibl>
<bibl>Volume: #1 ,Page: 235 ,URL: http://www.tidhar.tourolib.org/tidhar/view/1/235</bibl><bibl>Volume: #1 ,Page: 236 ,URL: http://www.tidhar.tourolib.org/tidhar/view/1/236</bibl>
<bibl>Volume: #1 ,Page: 237 ,URL: http://www.tidhar.tourolib.org/tidhar/view/1/237</bibl>
<bibl>Volume: #1 ,Page: 238 ,URL: http://www.tidhar.tourolib.org/tidhar/view/1/238</bibl>
            <bibl>Volume: #16 ,Page: 5006 ,URL: http://www.tidhar.tourolib.org/tidhar/view/16/5006</bibl></listBibl>
         </div>
      </body>
  </text>
</TEI>
