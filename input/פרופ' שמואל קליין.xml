<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #11 ,Page: 3782 ,URL: http://www.tidhar.tourolib.org/tidhar/view/11/3782</bibl><bibl>Volume: #11 ,Page: 3783 ,URL: http://www.tidhar.tourolib.org/tidhar/view/11/3783</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' שמואל קליין</persName>

</head>
         <div><p> נולד בי"ט חשון תרמ"ז (17.11.1886).

 לאביו <persName>אברהם צבי</persName> (רבה של קהילת סילש-באלאהאש שבמערב הונגריה).

 אביו עסק בחינוכו בלימודי עברית, תנ"ך ומדרשי אגדה.

 בשנות 1897-1893 למד בבי"ס האזרחי של הקהלה היהודית, אח"כ למד בגמנסיה הממשלתית בבודפשט שבה נבחן בבחינות הבגרות בשנת תרס"ה.

 למודים עבריים למד גם ב"תלמוד-תורה" ועד מהרה, הצטיין בידיעותיו העבריות וזכה בכמה פרסים. כל השנים שלמד מחוץ לעירו בא בחליפת מכתבים עם

 אביו הרב, שלא חדל מלטפח בו את האהבה ליהדות, ותודות לכך נשמר מפני האוירה הזרה של הכרך.

 עם סיום לימודיו בבודפשט יצא ללמוד בבית המדרש החרדי לרבנים בברלין (1906). באותה שנה נרשם, במחלקה הפילוסופית של האוניברסיטה הברלינית שבה השתלם במדעי המזרה. אח"כ עבר ללמוד באוניברסיטה הידועה בהיידלברג ובשנת תרס"ט (1909) הוכתר בתואר ד"ר לפילוסופיה.

 בשנת תר"ע (1910) נסמך לרבנות בבי"מ לרבנים בברלין, ובאותם הימים החלה גם פעולתו המדעית המסועפת. נושא מחקריו הראשונים היתה ארץ הגליל. מחקריו אלה פורסמו בצורת חוברות בשפה הגרמנית.

 בראשית תר"ע הוזמן לשמש רב בעיירה טולצה שבבוסניה, ושם הצליח במשך זמן קצר לשנות את פני הקהילה, פתח במלחמה עזה נגד המתבוללים והיה פטרונם של החיילים היהודים בחיל המצב האוסטרי שחנה בעיר זו.

 בשנים אלו המשיך לפרסם מאמרים ומחקרים בעתונות מדעית, שהקנו לו שם של חוקר חשוב במדע וגדול בתורה, בשנת תרע"א העניקה לו אגודת שוחרי מדעי היהדות בברלין פרס של 500 מרק לשם נסיעת מחקר לארץ ישראל.

 בלב חרד יצא לארץ, סייר בה לארכה ולרחבה, למד לדעת את מקומותיה העתיקים, ובלבו גמל הרצון להשתקע בה. אולם בשטח זה נתקל בהתנגדות משפחתו וחזר לקהלתו.

 בתרע"ג נשא אשה ובסוף אותה שנה נתמנה לרב בעיר <persName>נובו-זיאמקי.</persName> בעיר זו נהיה עד מהרה לחביב הקהילה, לנאומיו ולידיעותיו יצאו מוניטין. בקהילה זו עשה רבות לשנות פרצופה הציבורי.

 עם פרוץ מלחמת העולם הראשונה נתגייס בתור רב צבאי, דאג לחיילים והיה פטרונם של מאתים פליטים שנקלעו לנובו-זיאמקי. בדירתו הפרטית איכסן משפחה בת שמונה נפשות.

 היה ציוני כל הזמן, הוציא שבועון, והצליח להשפיע על קהילתו עד כדי כך שנהיתה ספוגה כולה ברוח התחיה העברית.

 במחקריו שהמשיך לפרסם הניח יסודית למדע ארץ ישראל לפי המקורות היהודים, ספריו בעברית על הגיאוגרפיה של ארץ ישראל (הופיע בתרפ''ג בהוצ' "מנורה" בוינה), מפת ארץ ישראל וכדומה שמשו כספרי למוד חשובים בבתי ספר העבריים בגולה ובארץ. מלבד זה עסק גם בשדה הפובליציסטיקה והתעמולה הציונית והיה מקובל מאוד על הנוער העברי.

 עם יסוד האוניברסיטה העברית בירושלים נתמנה בשנת 1925 לפרופיסור ולראש המכון לחקירת ארץ ישראל. תלמידיו אהבו אותו מאוד על שהדריכם בעבודה מדעית וגם דאג למצבם החומרי.

 כעבור זמן קצר יצא לחו"ל, כדי לסדר את ענין קהילתו בנובו-זיאמקי. בימי שהותו בחו''ל טיפל בתכנית להקמת בית מדרש לרבנים בצ'יכוסלובקיה. בתרפ"ז הורה גם בפדגוגיון העברי בווינה. בני קהילתי


 רצו שישאר אצלם ורצו אפילו להכפיל את משכורתו. אך ההצעה הזו נדחתה על ידו והוא חזר לירושלים ולקתדרה שלו באוניברסיטה העברית.

 בימי מהומות תרפ"ט (1929) היה פעיל מאוד ועשה כל מה שיכול כדי לעזור לנפגעים.

 היה חבר בועדות מדעיות שונות. היה יו"ר האגודה למען הסטודנטים, חבר לועדת הפרסים, נבחר לדיקן המחלקה למדעי הרוח, משנת תרפ"ז ואילך היה חבר ועד הלשון, והשתתף בועדות למונחי גיאוגרפיה וארכיולוגיה, השתתף בועד החינוך, היה בין מיסדי החברה העברית לחקירת ארץ ישראל ועתיקותיה וגם היה נשיאה החל משנת תרצ"ב. היה כמו כן מעורכי הרבעון "ידיעות החברה העברית לחקירת א''י ועתיקותיה" וגם מעורכי הספרית לידיעת ארץ ישראל, של אותה חברה שבה נתפרסם ספרו "תולדות חקירת ארץ ישראל".

 בשנות מהומות 1939-1936 וראשית המלחמה, היה ביתו פתוח בפני כל קשה יום, פליטים ומעפילים: אנשי מדע וסטודנטים היו אורחים רצויים אצלו תמיד.

 עבודתו המדעית המרובה, עסקנותו הצבורית נתנו בו את אותותיהם, בחופש ניסן ת"ש יצא לגליל, להרצות בקבוצים ובמטולה, ולבו הלך ונחלש, וביום י"ד ניסן ת"ש (22.4.1940) נפטר לפתע ונקבר בירושלים. לפני מותו קרא "אני שומע קול קוראים לי", ומת מיתת-נשיקה.

 מספריו <persName>בעברית </persName> יש לציין את : "ארץ ישראל" וגיאוגרפיה, "עבר הירדן היהודי", ''ארץ יהודה", "ארץ הגליל". ערך את "ספר הישוב" כרך א' "תולדות הישוב היהודי בארץ ישראל" ו"תולדות חקירת ארץ ישראל" ומאות מחקרים.

 לזכרו הופיע "ספר זכרון" בהוצאת האוניברסיטה העברית וחוברת זכרון בידיעות החברה העברית לחקירת א''י ועתיקותיה.

 ספרי הזכרון הוא לשמואל קליין ואשר גולזיק פרופ' למשפט-היהודי שנפטר חודש לפניו.

 קליין ערך גם את "ידיעות ציון" מקדש לאטנוגרפיה שהוציאה החברה להסטוריה ואטנוגרפיה יחד עם קובצי "ציון".

</p></div>
         <div type="bibliogrphy">
            <listBibl>
<bibl>Volume: #11 ,Page: 3782 ,URL: http://www.tidhar.tourolib.org/tidhar/view/11/3782</bibl><bibl>Volume: #11 ,Page: 3783 ,URL: http://www.tidhar.tourolib.org/tidhar/view/11/3783</bibl>
            </listBibl>
         </div>
      </body>
  </text>
</TEI>
