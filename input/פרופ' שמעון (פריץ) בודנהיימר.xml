<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2388 ,URL: http://www.tidhar.tourolib.org/tidhar/view/5/2388</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופ' שמעון (פריץ) בודנהיימר</persName>

</head>
         <div><p> נולד בו' סיון תרנ"ז (6.6.1897) בקלן שבגרמניה לאביו ד''ר <persName>יצחק (מכס) בודנהיימר </persName> (מראשוני עוזריו של הרצל בתנועה הציונית מראשיתה) ולאמו<persName> רוזה</persName> בת <persName>יעקב דאלברג.</persName>

 גדל באוירה ציונית מילדותו בבית הוריו, והתענינותו בזואולוגיה וביחוד ביחסה לארץ-ישראל התחילה עוד בתקופה ההיא. אחרי גמירת הגימנסיה למד באוניברסיטאות בון, מינכן, פראנקפורט שבגרמניה ופורטיץ' שבאיטליה, וב-1921 הוסמך באוניברסיטת בון לד"ר לפילוסופיה (מדעי הטבע).

 עלה ארצה ב-1922, כשהוזמן לעמוד בראש המחלקה האנטומולוגית בתחנת הנסיונות החקלאית של ההנהלה הציונית והיה במשרתו זו הראשון שהנהיג שיטות מדעיות בהדברת מזיקי החקלאות בארצנו. ב-1925 הוזמן על-ידי הפרופ'<persName> אוטו וארבורג </persName> לעזור בארגון המחלקה לזואולוגיה של המכון לחקירת טבע ארץ-ישראל שנוסד

 אז ומ-1928 ואילך הנו מרצה ומ-1931 ואילך פרופסור לזואולוגיה באוניברסיטה העברית.

 ב-1923 נשא לאשה את<persName> רחל</persName> בת<persName> מנחם אוסישקין.</persName>

 בעשרות שנות פעולתו בארץ העשיר את המדע במקצועותיו ועשה שרותים רבי ערך לחקלאות ארצנו, בשיתוף פעולה עם התאחדות האכרים ועם מחלקת החקלאות הממשלתית, במציאת דרכים להדברת מזיקי החקלאות והצומח למיניהם וחלקו רב בצמצום הנזקים הללו לגידולי השדה והגן, למטעי ההדר והיער וכו'. על תוצאות חקירותיו פרסם כמה ספרים בלשונות שונות (עברית, טורקית, גרמנית, צרפתית, אנגלית וערבית) וקרוב ל-300 מאמרים בעתונות המקצועית בארצנו ובעולם.

 ב-1927 ערך מסע סיור ולימוד בחצי האי סיני לחקר הזואולוגיה ובעית המן שאכלו אבותינו ושדבר דומה לזה במקצת נמצא גם כעת במדבר סיני.

 ב-1931 היה פרופסור-אורח באוניברסיטה של מיניסוטה בארה"ב. הוזמן להרצות באוניברסיטת אוכספורד על האוקולוגיה של בעלי החיים. בשנות 1951-1938 היה

 באנקרה יועץ אנטומולוגי למיניסטריון לחקלאות של טורקיה ופרופסור-אורח בבית-הספר הגבוה לחקלאות שם. ב-1943 היה לפי הזמנת ממשלת עיראק יועץ אנטומולוגי במיניסטריון לחקלאות בבגדאד. השתתף כציר בקונגרסים בינלאומיים לזואולוגיה ולאנטומולוגיה ויו"ר הועדה המתמדת לזואולוגיה שימושית בקונגרסים אלה ; חבר בסנאט המדעי של המכון החקלאי הבינלאומי ברומא, חבר האקדמיה הבינלאומית לתולדות המדע ונבחר לנשיא הקונגרס השביעי הבינלאומי לתולדות המדע שיתכנס ב-1953 בירושלים ונשיא החברה לחקר תולדות המדע והרפואה בישראל מ-1950 ואילך.

 מהספרים הרבים שפרסם הננו להזכיר : החרקים (1934); הרקע הביאולוגי של החיים הסוציאליים (1936); עולם החי בארץ-ישראל (בגרמנית) בעלי החיים המזיקים בארץ-ישראל ; אקולוגיה כללית (עברית, 1937); זואולוגיה כללית (עברית, כרך א', 1946); בעיות האקולוגיה של בעלי החיים (אנגלית, 1938); אנטומולוגיה טורקית (טורקית, 1940/41); גידול דבורים בטורקיה (טורקית ואנגלית, 1941); חיי בעלי החיים בארץ-ישראל (צרפתית, 1938) ; הכנימה בעיראק (אנגלית וערבית, 1943): האנטומולוגיה של פרי הדר בארץ-ישראל (אנגלית, 1946).

 במהומות 1936 שרת כנוטר ובמלחמת הקוממיות השתתף בהגנת ירושלים ונפצע פעמים מספר.

</p>
<p>

 תוספות: 

 נפטר בלונדון, ב' תשרי תש''ך (4.10.59)

 (כרך ה', עמוד 2388)

</p></div>
         <div type="bibliogrphy">
            <listBibl>
<bibl>Volume: #5 ,Page: 2388 ,URL: http://www.tidhar.tourolib.org/tidhar/view/5/2388</bibl>            <bibl>Volume: #11 ,Page: 3882 ,URL: http://www.tidhar.tourolib.org/tidhar/view/11/3882</bibl></listBibl>
         </div>
      </body>
  </text>
</TEI>
