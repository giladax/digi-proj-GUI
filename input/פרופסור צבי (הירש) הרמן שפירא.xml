<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5491 ,URL: http://www.tidhar.tourolib.org/tidhar/view/18/5491</bibl><bibl>Volume: #19 ,Page: 5574 ,URL: http://www.tidhar.tourolib.org/tidhar/view/19/5574</bibl>
<bibl>Volume: #19 ,Page: 5575 ,URL: http://www.tidhar.tourolib.org/tidhar/view/19/5575</bibl>
<bibl>Volume: #19 ,Page: 5576 ,URL: http://www.tidhar.tourolib.org/tidhar/view/19/5576</bibl>
<bibl>Volume: #19 ,Page: 5577 ,URL: http://www.tidhar.tourolib.org/tidhar/view/19/5577</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>פרופסור צבי (הירש) הרמן שפירא</persName>

</head>
         <div><p> נולד בעיירה קטנה מארזוויליג בפלך קובנה (ליטא), כ"ט באב ת"ר (16.8,1840).

 לאביו<persName> שלמה שפירא</persName> (כתביו שמורים בידי ראובן מס ובארכיון שפירא שבארכיון הציוני המרכזי בירושלים. היה איש הרוח היהודי מהדור הישן. למדן הבורח מהרבנות ושוקד כל חייו על התורה. הוא לא רצה להיות רב ועבד כסופר סת"ם ומלמד. בשעות הפנאי ישב ולמד, עסק במחקר ובחיבור חיבורים בהלכה, קבלה ודקדוק. גם משורר היה, חורז חרוזים) ולאמו חיה.

 האב השגיח בשבע עיניים על התפתחותו, שנתגלו בו כשרונות נפלאים. האב מספר כשבנו היה כבן שנתיים וחצי ידע קרוא בכל ספר לשון הקודש המנוקדים כאחד הגדולים בכללי השואי"ם היטב.

 בהיותו בן שלוש ויותר, למד חומש בהבנת חיבור המלות והעניינים על פי פשוטם היטב ויהי לפלא לכל רואיו ויודעיו.

 בשנה הרביעית לחייו למד כבר גמרא, האב קיווה, שמילד זה ייצא אחד מגדולי הזמן, רב גדול בישראל, כמו אלה שהיו כבר במשפחה (משפחתו התייחסה לרבנים מפורסמים, בתוכם<persName> הגר"א</persName> מווילנא ור'<persName> אליהו</persName> קאלישר ועוד). האב לימד אותו עד אשר הבין לבוא בשערי התלמוד בעצמו.

 בגיל שש היה מוכרח להסתתר מהשלטונות הרוסיים, שרצו לתפוס אותו ולמסרו לבתי-ספר רוסיים

 (הכוונה לתפיסת ילדים יהודיים ומסירתם לחינוך צבאי, גזירת הרקרוטים - מגוייסים).

 בשנתו השמינית לא היה כבר לילד צורך במורים. הוא היה לומד ב"ישיבה" בטאווריג באופן עצמאי. בחורי הישיבה המבוגרים היו מתייחסים אל העילוי הזה כאל חבר. התחיל אז לרשום בספר את חוויותיו ורשמיו בעברית מקראית. הסתער בחשק רב על כל מה שמצא מהלימודים הכלליים בעברית; פילוסופיה, מוסר, אסטרונומיה, פיסיקה וכדומה. הוא הקנה לעצמו את הכללים של פלאנימטריה (מדידת המישור)


 ואלגברה לא באופן שיטתי. אלא כפי שמצא אותם במקרה בספרים. סידר לעצמו שיטה בלימודים אלה ומצא בעצמו הוכחות לרוב הכללים.

 בשנה התשיעית לחייו התעמק בספר "מורה נבוכים".

 בגיל שתיים עשרה עשה מעשה, המצביע על הסערה שהתחוללה בנפשו של הנער; בליל סופה וגשם ברח מבית אבא לעיירה הסמוכה. אמו נסעה אחריו והחזירה אותו הביתה בעל כרחו. שקע בדכאון וחוסר מעש, שנמשכו עד גיל שש-עשרה. אחרי כשנה נפטרה האם הטובה, שהיתה מלאת מרץ ועזרה בפרנסת משפחתה. האב נאלץ לשלוח אותו מהבית, כדי שילמד ב"ישיבות" ויאכל "ימים".

 בהסכמת אביו הלך לעיירה קרטינגן. האב טען, שבלימוד התלמוד עולות הישיבות בליטא על בתיהמדרש לרבנים במערב אירופה. הוא קיבל את התנאי, הסתגר בקרטינגן במשך 3 שנים בחדר, שבו היתה ספריה תלמודית עשירה, למד בשקידה עצמה, שבע-עשרה שעות ביום. קיבל אח"כ משלושה רבנים מפורסמים סמיכה לרבנות.

 הוזמן להיות לראש ישיבה ורב בעיירה בליטה, בטורקשלה.

 נשא לאשה את<persName> מרי</persName> ונולדה להם בת בשם <persName>חיה</persName> .

 היה שם גם מורה הוראה. למד את השפה הרוסית ואת הלימודים האלמנטריים.

 החליט לעזוב את הרבנות ולבקש לו דרך חדשה בחיים, דרך קשה היתה זו, אולם לא נרתע מפניה.

 בא לקובנה. רצה לנסוע לחו"ל אולם לא ידע מהי הדרך הקרובה למטרה זו. הוא לא ידע שום שפה לועזית. בקובנה התחיל ללמוד גרמנית. באותם ימים הרבה לקרוא ספרות עברית חדשה. התקרב <persName>לאברהם</persName> <persName>מאפו</persName> , שהכיר בצעיר זה, ברב חריף ובקי זה כח, הבטיח גדולות בעתיד.

 אשתו שמעה על "התפקרותו" של בעלה בקובנה, באה אליו מהעיירה שבה ישבה, ודרשה ממנו גט פטורין. נענה לה והתגרש ממנה.

 החליט לנסוע לווילנא, מרכז ההשכלה העברית ברוסיה בכלל ובליטא בפרט.

 בשנת 1866 הגיע לווילנא מצוייד במכתב-המלצה מאברהם מאפו, אבל ללא כל אמצעים לקיומו. פנה אל הסופר<persName> א. י. פאפירנה</persName> , ראש המבקרים בביקורת הספרות העברית באותו זמן. לפי דברי <persName>פאפירנה</persName> , היה רזה ועייף, כמו איש ידוע חולי. דבריו הראשונים היו - בקשה להשקיט את רעבונו. כי לא בא אוכל לפיו כל אותו היום. לא היו לו - לא לחם לאכול ולא פרוטה בכיס לתשלום בעד לינה. הזמין אותו לגור אצלו ואחרי הפצרות נענה להזמנתו.

 בחוגי הסופרים והמשכילים בווילנא הכירו מיד בכשרונותיו. בגלל חריפותו ובקיאותו בתלמוד כינוהו "המהר-שא" (הירש שפירא).

 בווילנא, לפי הזמנתו של<persName> משה רוזנסון</persName> , יהודי עשיר ומלווה בריבית שחלם על דת אוניברסלית ונחשב למיסיונר, הכין עבורו חיבור על הפרושים (על

 הכתות בישראל) ובו הוכיח שהפרושים היו מחוקקים, שידעו את צרכי עמם. לא בעד השכר כתב את הספר, אלא "רק כדי להוציא מלבן של הצדיקים"... משום "דע מה שתשיב לאפקורוס".

 למד גם רוסית ולימודים יסודיים כלליים, כמו היסטוריה וגיאוגראפיה.

 שאיפתו היתה לנסוע לחוץ-לארץ, כדי ללמוד. הוא החליט להגשים את שאיפתו זו, למרות שלא היו לו כל האמצעים החומריים לכך.

 לפני שיצא לחו"ל ביקש רשות לכך מאביו. בלב הבן קינן רגש הכבוד לאב הלמדן וטהור הלב. האב לא רצה שהבן יסע לחו"ל. חשש מפני ההשכלה בכלל ומזו שבברלין בפרט. אך כשראה שהבן תקיף בדעתו, יעץ לו ללמוד בחוץ-לארץ מקצוע חילוני, שאינו נוגע לעיקרי הדת. במיוחד המליץ על לימוד המתמטיקה, שבה גילה הבן התעניינות עוד בילדותו. קיבל את הצעתו של האב, כי גם הוא רצה במקצוע מעשי, שיביא תועלת ליהודי רוסיה ויתן לו פרנסה על ידי עבודה.

 לשם השגת תעודת נסיעה לחו"ל (פספורט) צריך היה לקבל תעודת זהות מעירו. ראש הקהילה המקומית כינס התייעצות ובה הביע הרב את התנגדותו למתן תעודה, חשש שנסיעתו של הרב הצעיר לשעבר תשמש דוגמא לאנשים אחרים. בכל זאת השיג את מבוקשו ויצא לחו"ל ללמוד.

 בבואו במרס 1867 לברלין בלי אמצעים ובלי ידיעה מספקת בלשון הגרמנית, היה נתון למחסור ולסבל בלתי פוסק. ליב יפה ז"ל (ראה כרך א', עמוד 83, מביא בביוגראפיה של שפירא ב"ספר הקונגרס", ירושלים תרפ"ג, עמוד 226) מספר, כשהרע עינה את שפירא, נאלץ פעם לגנוב פת לחם. בזמן הראשון לא היה לו מקום ללון, לא תמיד העיז לשכב על ספסל ב"טירנכטן". היה קופץ לעתים קרובות ממשכבו מפחד השוטר. ובכל זאת, לא נפל ברוחו. התמסר ללימודים, למד 17-18 שעות ליום. אחרי חצי שנה עמד למבחן ונתקבל כסטודנט מן המניין באקדמיה לטכנולוגיה. באותו זמן נתן כבר שעורים בשפה הגרמנית והתפרנס מזה בצמצום. רכש לו את חיבת מוריו, לא חדל לסבול מחוסר אמצעים לקיומו, סייעו בית במקצת מוריו. גם האב כתב מכתבים אל אישים ידועים ביהדות החרדית בגרמניה. הוזמן ע"י <persName>גוסטאב הירש</persName> <persName>מהאלברשטאדט</persName> (גיסו של העשיר עזריאל הולדסהיימר) לעבור לפני התיבה בראש השנה וביום הכיפורים. תמיכה רבה יותר תמך בו הרב<persName> א. רוזנשטיין.</persName> אחרי פטירתו של הרב לא יכול היה להחזיק מעמד בברלין. לא ראה מוצא אחר, אלא לעזוב את ברלין ולהפסיק את לימודיו.

 כעשרה חודשים שכב על ערש דווי בבית חולים. בצאתו משם, עזב על פי עצת הרופאים את לימודיו וקיבל משרה במשרד ועסק בענייני מסחר וברקמטיקה.

 חזר לווילנא במקום שהכיר את אשתו השניה, <persName>מינה</persName> בת המשכיל<persName> חיים זלמן אליאשביץ</persName> (חזא"ל)


 באלול תר"ל בימי נשואיו נפגש עם אביו. האב שהגיעו לאוזניו ידיעות, שבנו המשכיל אינו מתנהג כחרדים ויראים, רגז על התנהגותו של הבן. חזר לביתו נסער ונרגז. באה הפסקה בחליפת המכתבים ביניהם. במשך כמה שנים האב חיכה למכתב התנצלות.

 היות והחותן לא יכול היה לתמוך בו, החליט להישאר בווילנא להתכונן לבחינות בבית המדרש לרבנים וללמוד אח"כ באוניברסיטה ברוסיה. אחרי כשנה עזב את וילנא והלך לז'יטומיר, שגם שם היה בית מדרש לרבנים. הרב <persName>חיים-זליג סלונימסקי,</persName> שהיה מנהל בית המדרש לרבנים, בירך את המשכיל הלמדן. שפירא היה מוכן לבחינות, אולם החליט לפתע, למרות עצתו של חז"ס, ללכת לאודיסה. ע"י עזיבתו את ז'יטומיר ביטל במחי-יד את תוכניתו בדבר לימודים באוניברסיטה רוסית.

 התיישב באודיסה, בזמן הראשון היו חייו קשים ועלובים כמקודם. בעזרתו של <persName>מ. מ. ליליינבלום</persName> קיבל עבודה כמורה פרטי לעברית. רצה להדפיס את חיבוריו (ה"מסכתות") אולם לא היה לו כסף לכך. גם את אשתו לא יכול היה להביא מווילנא אליו. בריאותו היתה רופפת מכבר, מהסבל והנדודים, חלה אז במחלה קשה. שכב בבית החולים היהודי כעשרה חודשים. אחרי שקם מחליו קיבל עבודה כפנקסן בבית מסחר. חדל אז לגמרי לעסוק בלימודים ונעשה איש המסחר.

 בחייו חל אז שינוי רב. הפך לאיש מעשה, השואף להרוויח כסף, כדי ליהנות מחיים נוחים, מיד לאחר שקיבל את המשרה בבית המסחר, שכר לו דירה והזמין אליו את אשתו מווילנא. לא היה מרוצה ורצה בשינויים בחייו אלה. התפטר ממשרתו, שלח את אשתו בחזרה לווילנא ובעצמו נסע לחרסון. החליף עם אשתו מכתבי ידידות, ובידידות נתן לה גט פיטורין.

 בשנת תרל"ו (1876) נשא באודיסה לאשה בחורה צעירה, את <persName>קלארה</persName> לבית<persName> בלאנק,</persName> שהיתה נכנסת לביתם והיתה בידידות עם אשתו הקודמת. היתה מסורה לבעלה. התמסרה לתנועת הנשים הציוניות. אחרי פטירתו של בעלה השתלמה בשעורים לאחיות, ועבדה בבית חולים. ב-1940 ביקרה בא"י, ימים מועטים לפני מלחמת העולם הראשונה (1914), עלתה לארץ ונפטרה בירושלים. הניחה אחריה 40,000 פראנק.

 אחרי נישואיו עם אשה צעירה ממנו בהרבה, נעשה גם הוא כאילו צעיר יותר. המרץ והחריצות, שהראה כבר לפני כן בעבודתו כעוזר בבתי מסחר, גדלו. בזמן המלחמה בין רוסיה לתורכיה, נסע בשנת תרל"ז (1877) לרומניה והרוויח סכומים הגונים. אז חל שוב שינוי בחייו. ברגע שראה שבידו יש כסף, שיאפשר לו לשבת וללמוד, החליט לשוב ללימודים. ידידיו הופתעו מהחלטה זו, מעזיבת המסחר, שהצליח בו, ישיבתו ללימודים. אשתו הצעירה עודדה אותו ונלוותה אליו כשנסע לגרמניה, לברלין ואח"כ להיידלברג, ללמוד מתמטיקה והנדסה.

 בן 38 היה כשבא באוקטובר 1878 להיידלברג ללמוד. היה מוכרח להתחיל הכל מחדש, כי במשך 8 ח

 שנים שבהן הפסיק את לימודיו בברלין, שכח אפילו את היסודות של המתמטיקה. הפרופ' היהודי מ. קנטור סייע לו בלימודיו והורה לו באופן פרטי גם מחוץ להרצאותיו באוניברסיטה.

 במוחו התעוררו השגות. ספקות ורעיונות חדשים, שהביאו את הפרופסורים לידי השתוממות. מוחו הגאוני של העילוי מליטא לא רק השתלט במהירות מפליאה על שטחים נרחבים במדע המתמטיקה, אלא גם התחיל ליצור תיאוריות הדשות. כבר בשנה הראשונה ללימודיו הרצה הרצאות על תפיסות מיוחדות במתמטיקה.

 גם לימודיו בהיידלברג הופרעו בגלל חוסר אמצעים להמשיך בהם. חזר לרוסיה. בא לפטרבורג, ושם השיג בהשתדלותו של ר' <persName>צבי הכהן רבינוביץ,</persName> בעל "המנוחה והתנועה", סיוע כספי מהבארון <persName>ח. גינצ</persName> <persName>בורג</persName> עד שסיים את לימודיו.

 בשנת 1880, שנתיים לאחר שחידש את לימודיו, קיבל את התואר ד"ר.

 חזר לרוסיה. האוניברסיטה של אודיסה החליטה להרשות לו לעמוד במבחן לקבלת תואר "מגיסטר" בלי שום פורמליות רגילה. החברה למדעי הטבע ולמתמטיקה באודיסה קיבלה אותו לחבר ופירסמה בדפוס חלק מספרו רב הכמות. פרופ' של האוניברסיטה באודיסה כתב ביקורת על הספר וציין, שבספר הזה מתחיל כיוון חדש במתמטיקה. הוצעה לו אז קתידרה באוניברסיטה קאזאן, כמרצה פרטי, אולם הוא לא אבה ללכת לעיר מרוחקת באסיה, מחשש שמא לא יוכל שם לעקוב אחר התפתחות המדע ולהוציא לפועל את תוכניותיו בדבר חיבור כמה ספרים גדולים.

 חזר להיידלברג. בראשית שנת 1883 נתמנה למרצה פרטי באוניברסיטה.

 בקיץ של שנת 1887 עלה לדרגת פרופסור מן המניין. הגיע במקצועו במתמטיקה להישגים חשובים. את הרצאותיו היו באים לשמוע לפעמים לא רק תל

 מידים, אלא גם רבותיו לפנים וחבריו למקצוע. היה פרופ' לחכמת השיעור באוניברסיטת היידלברג.

 שעה שהיה שקוע כולו בלימודיו ומחקריו במתמטיקה, פרצו הפרעות ברוסיה, אלה עשו עליו, כמו על רבים מבני דורו, רושם עמוק מאוד. בנפשו התחוללה סערה, שהביאה אותו אל פתרון בעיית היהודים ע"י יציאתם מהגולה. בנפשו חל שינוי גם ביחסו אל הבעיות הפנימיות, כמו השכלה והדת. חזר אל המסורת והדת.

 בנאומו בברלין בשנת 1897 סיפר, שכבר מילדותו ראה בא"י את הפתרון לצרת היהודים. כבר בסוף שנות השבעים של המאה הקודמת הגה את רעיון ישוב א"י וכבר אז חלם (1882) על יסוד בית ספר גבוה עברי בירושלים (האוניברסיטה העברית).

 היה מהראשונים שנצטרפו לחיבת ציון ואחר לציונות המדינית.

 בקונגרס הציוני הראשון בבאזל (1897) העלה את


 רעיון הקרן הקיימת לישראל. הקונגרס אישר את הצעתו.

 בשנים הראשונות לשבתו בהיידלברג הוא מתחיל את עבודתו הציונית הפובליציסטית והציבורית.

 בראשית שנות השמונים יסד בהיידלברג אגודה לאומית בשם "ציון".

 לאספת קטוביץ שלח טלגראמה שבה הוא מציע יסוד הקרן הקיימת לישראל.

 בכדי למצוא את מחייתו, ביקש גם אמצעים אחרים להרוויח נוסף למשכורתו באוניברסיטה. למד את תורת השענות. בחדר האוכל שלו עמד שעון קיר שכונן אותו בידיו.

 בסוף שנת 1897 יסדה קבוצת הסטודנטים אגודה בשם "שפה ברורה" והוא נבחר לנשיא הכבוד.

 לקראת הקונגרס הציוני השני בבאזל (1898), עיבד ותיקן את הצעתו בדבר בית הספר הגבוה בא"י (האוניברסיטה העברית) וייסוד הקק"ל.

 הוא שהציע לד"ר<persName> תיאודור הרצל</persName> בפברואר 1898 לכנס את הקונגרס הציוני השני הנ"ל. הרצל ענה לו ביום 18.2.98 ואישר את הצעתו.

 הוא ראה כתנאי ראשון לליכוד העם, הפסקת הוויכוחים והחיכוכים הפנימיים. הוא דרש איפא התקרבות הדדית בין חלקים ושכבות של העם וסילוק הניגודים, כדי להגיע לאחדות.

 הוא רצה לגשר בין החרדים ובין המשכילים, לאחד את התורה עם החכמה ולהקים מרכז, שיתווה דרך ברורה לנבוכי הזמן. להקמת המרכז הרוחני בא"י לכל העם, לכן הציע לייסד בא"י בית ספר גבוה, שממנו יצאו "תורה, חכמה ומוסר לכל בני ישראל".

 עורר את העם לתחיה לאומית. נרתם גם לפעולות אחרות. קרא להתארגן, לייסד אגודות, לאסוף כספים ולשלוח לא"י אנשים שיסללו את הדרך להתיישבות גדולה. דרש להנהיג סדר נכון בעבודה, לקבל את דעת הרוב ואת מרות ההנהגה.

 ראה את השיבה של בני ישראל לארץ-ישראל כתהליך איטי וממושך. עם ישראל, הנודד בין עמים אחרים זה מאות בשנים, לא יתעורר מהר, כמו שהתעוררו עמים אחרים, היושבים על אדמתם. לא הצטער על שיהודים רבים הגרו בימי הפרעות לאמריקה ולא עלו לא"י. לדעתו אין בכוחנו ואין גם ברצוננו לקבל את כל היהודים בא"י. עלינו להקים בא"י רק מרכז רוחני וגשמי. העולים לא"י צריכים לעלות מתוך בחירה חופשית, ולא מפני שהם נרדפים. העולים לא"י "שלבם בוער בקרבם מאהבת עמם וארצם", יהיו מוכנים להקריב את כל אשר להם למען ייסוד הבית הנאמן בארץ אבותינו. היה בטוח, שהקורבנות יהיו דרושים רק בזמן הראשון, כי אח"כ תתפתח הארץ על ידי המתיישבים היהודים והתושבים יחיו בה חיי רווחה.

 הלכה והתחזקה אמונתו בהשגחה. הוא ראה אצבע אלוהים בעובדה, שעם ישראל נשאר קיים. התקומה הלאומית תתגשם, אבל לא ע"י נסים, "עלו ועבדו את אדמת אבותיכם, אדמת הקודש". הוא דורש איפוא ל

 קרב את הצעירים האלה ולא לדחותם. כנגד זה הוא דורש מהצעירים לסלוח לזקנים החרדים שלא חשו לעזרתם כמידת יכולתם, אולי מחוסר אמון בצעירים. הזקנים הם ששמרו במשך כל הדורות על התורה ועל ידי זה פעלו למען אחדות העם ולמען התחיה הלאומית המקווה. הוא קורא את הרבנים לתת את ידם לבניין הארץ, אבל הזהירם, שאם לא יתנו את ידם, תיבנה הארץ גם בלעדיהם. קרא לחדול מפילוגים ומהשמצה הדדית, ולזכור את המטרה העיקרית: להרים את כבוד עם ישראל.

 בסוף הקיץ של שנת 1883 בא לאודיסה, כדי להשתתף בכינוס של החברה למדעי הטבע ולמתמטיקה, שהיה חבר בה. נפגש עם ידידו <persName>מ. ל. ליליינבלום ש</persName> היה גם הוא אחד הראשונים לרעיון תחיית עם ישראל בארץ אבותיו. באחד מלילות סוף חודש אלול תרמ"ג (1883) התקיימה ישיבה שבה השתתפו הרב <persName>פינסקר, ליליינבלום, פרופ' שפירא</persName> והפרופ' <persName>מ. מאנ</persName> <persName>דלשטאם</persName> מקיוב, שבא גם הוא לכינוס המדעי באודיסה. בישיבה זו נתקבלה החלטה בדבר הצורך בהקמת ועד מרכזי לאגודות להגירה, כדי לייסד מרכז התיישבות יהודי, אם אפשר בא"י. ההתייעצות החליטה בדבר כינוס קונגרס כעבור שנה לשם בחירת הוועד המרכזי הזה. כן הוחלט בישיבה על הקמת קרן, שתגייס כספים על ידי מם פרוגרסיבי בשיעור 0.001 מהכנסות כל חבר באגודה. בזה הונח היסוד להקמת "מרכז לתנועת חיבת ציון" בכללה ובמיוחד ברוסיה.

 אף שהיה טרוד מאוד בעבודתו המדעית, עסק יומם ולילה בחיבור ספר גדול, ובכל זאת לא הניח את ידו מפעולה למען תנועת חיבת ציון. חיבר תקנון האגודה.

 בשנת תרמ"ד (1884) ייסד בהיידלברג אגודה בשם "ציון" להפצת ידיעת השפה, הספרות וההיסטוריה שלהיהודים, למען יישוב א"י ובמיוחד למען הגשמת רעיונו בדבר "בית-ספר גבוה בארץ-ישראל (אוניברסיטה).

 אחרי ועידת קאטוביץ בא לידי הסכם בין האגודה "ציון" בהיידלברג ובין הלשכה בווארשה של הוועד המרכזי של חובבי-ציון בדבר עזרה בתרגום חוזרי הלשכה מעברית לגרמנית. בגלל מצב בריאותו הרופף מוכרח היה להפסיק את טיפולו בתרגומי החוזרים. חדל להיות פעיל בתנועה. קולו נדם, חדל לפרסם מאמרים בעתונות. גם האגודה "ציון" לא התפתחה. היא חדלה למעשה להתקיים. הוא לא פסק להיות נאמן להשקפותיו על תחיית העם בארץ אבותיו, אבל ראה, שרק מעטים מבינים לרוחו ולכן התרחק מפעולה.

 הצטמצם אז בד' אמות של עבודתו המדעית. בשטח זה זכה להישגים גדולים. עוד בשנת 1887 נתמנה לפרופ' שלא מן המניין, באותה שנה התחיל לעבוד עבודת מחקר מקורית בבעיות ה"חזרות" Iterations שבה חידש הרבה והעשיר על-ידי תיאוריות חדשות. את מדע המתמטיקה.

 מלבד המתמטיקה, עניינו אותו מדעי החימיה, הפי


 סיקה, ובזו במיוחד הקינמטיקה (תורת התנועה) והמכניקה.

 עסק גם בחיבור אנציקלופדיה בעברית למדעי המתמטיקה והפיסיקה, שתשמש ספר לימוד לתלמידי בית הספר הגבוה בא"י. חיבור זה צריך היה לשמש גם ספר ללימוד עצמי בשביל רבנים ומלמדים ברוסיה, שיוכלו לשאוב ידיעות על מדעים אלה רק בעברית. כתב חלק ממנו ולא סיימו ולא פרסמו.

 בשנת תרנ"ז נצטברו בידיו כ-5000 גליונות של כתבי ידו המדעיים. בדיקתם ועריכתם היתה דורשת לפחות 3-2 שנים של עבודה מאומצת. לא הספיק לעשות את זאת ובאופן כזה נשארה בחלקה הרב העבודה המדעית הגדולה בלי שתנוצל לתועלת המדע.

 ישב לו בודד בהיידלברג ועסק בעבודתו המדעית. מספר תלמידיו היה מצומצם וכן גם פרנסתו, שהיתה תלויה במספר התלמידים. היו זמנים, שבהם לא היה לו אף תלמיד. לפרנסתו היה עוסק בצניעה בתיקון שעונים, מלאכה, שידע אותה היטב.

 הרגיש את עצמו גלמוד ועזוב. הפרופסורים היהודים בהיידלברג היו רובם רחוקים מהיהדות ומתבוללים מדעת, לכן התרחק מהם והם התרחקו ממנו. יהודי גרמניה "הנאורים" ראו בו חרד, או צבוע ומתחסד, והאדוקים ראו בו חפשי בדעת. כי לא האמינו בחסידותו. בעיני שני מחנות אלה היה פסול כציוני.

 ראה עצמו נרדף ומבודד מהחברה שבסביבתו. התחיל להתגעגע על מקומות מוצאו. נדמה היה לו לפעמים, שבחר לו דרך לא נכונה, שמוטב היה לו להישאר רב בליטא, או ללמוד מלאכה. בשנות חייו אלה כפרופסור עני ובודד התקרב עוד יותר למסורת. נוכח לדעת, שלהשקפת אביו על המתמטיקה היה יסוד נכון.

 פירסם מאמרים בעתונים ובכתבי עת עבריים ("המליץ", "הצפירה", "המגיד", "ממזרח וממערב" של<persName> ראובן בריינין</persName> ועוד, שכונסו במרביתם ע"י <persName>בן</persName> <persName>ציון דינור </persName> ("כתבים ציוניים", תרפ"ה. כאן גם האבטוביוגראפיה שלו מתורגמת מגרמנית ע"י ר' בנימין). וכן מחקרים מקצועיים רבים בכתבי עת ערביים ולועזיים.

 חיבוריו וספריו: הכין עבור <persName>משה רוזנסון</persName> חיבור על הפרושים (על הכתות בישראל); חיבורים סאטיריים על חיי היהודים בזמנו ובסביבתו בצורת "מסכות" עם פירוש רש"י ותוספות. סגנונם היה דומה ל"מסכת עניות" של הסופר העממי<persName> א. מ. דיק</persName> . שמות המסכתות האלה, שנתחברו בווילנא היו: "מסכת שיריים", "מסכת חסידים", "מסכת פדיון" וכדומה. בחיבוריו אלה הביע את לעגו על ה"חסידים" ורבותיהם, על בטלנותם של חובשי בתי מדרש ועל סדרי חייהם של יהודי ליטא בכללם.

 לפי עצתו של פרופ' קנטור תירגם מעברית לגרמנית את ספר "משנת המידות" (ספר הנדסה עברי ראשון. הספר נדפס בלייפציג בשנת 1879/80 עם פירושיו והערכותיו ומבוא מאת המתרגם); "התנועה לציון ברוסיה" (כרך א', בהתעורר עם, תשכ"ב); "מקאטוביץ עד באזל" (כרכים ב-ג. תשכ"ה. פרס או

 סישקין תשכ"ו); "הספריה הציונית" (הוצאת ספרים, ירושלים); "חיבת ציון ברומניה" (תשי"ח, פרס עיריית חולון. "הספריה הציונית", הוצאת הנ"ל); "אופוזיציה להרצל" (תש"ך, הוצאת "אחיעבר"); בוועידה של חוקרי הטבע בבאדן-באדן, הרצאה על חטיבות יסודיות מיוחדות של הפונקציות, נושא שכתב עליו אח"כ ספר גדול וששימש לו בחלקו לקבלת התואר ד"ר. הכין חיבורים רבים על מתמטיקה ועוד שהשתרעו על אלפי דפים ולא נדפסו.

 נפטר בקלן (גרמניה) ט"ז באייר תרנ"ח (8.5.1898) וביום י"ט בטבת תשי"ד (25.12.1953) הועלו עצמותיו ונטמנו בהר המנוחות בירושלים.

 ספרייתו, ספריה מדעית חשובה בת 2000 ספר נמסרה לספריה הלאומית בירושלים.

 בארץ נקראו רחובות על שמו ברוב הערים.

 ביוגראפיות עליו נכתבו ע"י חבריו וסופרים שונים: 1) ד"ר יוסף קלויזנר - ב"הצפירה", 1898, גליונות 149-150.

 2) ליב יפה - ב"ספר הקונגרס", ירושלים, תרפ"ג, עמוד 226.

 3) האבטוביוגראפיה שלו שכתב בעצמו, נדפסה ב"כתבים הציוניים" שלו, ירושלים, תרפ"ה, עמוד 14.

 4) זכרונותיו של מ. ל. ליליינבלום ב"השלוח", כרך ג', עמוד 569.

 5) ורבים אחרים.

 6) הנהלת הקק"ל פירסמה חוברת מיוחדת ב"לנוער", הוצאת הקק"ל.

 אני מודה לד"ר<persName> ישראל קלויזנר</persName> עבור ההדרכה עונתן לי בהשגת חומר, ובעיקר מצאתי את רוב החומר הדרוש בספרו "קרקע ורוח" חייו ופעלו של פרופסור צבי הרמן שפירא, בו הצליח לרכז בקיצור חומר רב על תלודותיו.

 כתבים ציוניים, נאספו בידי<persName> ב. דינבורג (</persName> דינור), ירושלים, דפוס "ציון", תרפ"ה.

 ב"ארכיון הציוני" בירושלים יש למצוא לפי הכרטיסיה, ספרים נוספים שחיבר בעברית ובלועזית.

 צאצאיו (מאשתו הראשונה בלבד): <persName>חיה</persName> , אשת <persName>טוביה לדרמן. בתם (נכדתו) צביה </persName> אשת <persName>אלחנן בן</persName> <persName>יהודה</persName> , (ניניו - צאצאיו:<persName> סילביה</persName> , אשת<persName> יודל כץ</persName> ; <persName>מינה אשת ג'ירלד ססר</persName> ;<persName> מרים אשת ניטי כהן.</persName>

</p></div>
         <div type="bibliogrphy">
            <listBibl>
<bibl>Volume: #18 ,Page: 5491 ,URL: http://www.tidhar.tourolib.org/tidhar/view/18/5491</bibl><bibl>Volume: #19 ,Page: 5574 ,URL: http://www.tidhar.tourolib.org/tidhar/view/19/5574</bibl>
<bibl>Volume: #19 ,Page: 5575 ,URL: http://www.tidhar.tourolib.org/tidhar/view/19/5575</bibl>
<bibl>Volume: #19 ,Page: 5576 ,URL: http://www.tidhar.tourolib.org/tidhar/view/19/5576</bibl>
<bibl>Volume: #19 ,Page: 5577 ,URL: http://www.tidhar.tourolib.org/tidhar/view/19/5577</bibl>
            </listBibl>
         </div>
      </body>
  </text>
</TEI>
