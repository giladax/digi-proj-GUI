<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2389 ,URL: http://www.tidhar.tourolib.org/tidhar/view/5/2389</bibl><bibl>Volume: #5 ,Page: 2391 ,URL: http://www.tidhar.tourolib.org/tidhar/view/5/2391</bibl>
<bibl>Volume: #5 ,Page: 2392 ,URL: http://www.tidhar.tourolib.org/tidhar/view/5/2392</bibl>
<bibl>Volume: #5 ,Page: 2393 ,URL: http://www.tidhar.tourolib.org/tidhar/view/5/2393</bibl>
<bibl>Volume: #5 ,Page: 2394 ,URL: http://www.tidhar.tourolib.org/tidhar/view/5/2394</bibl>
<bibl>Volume: #5 ,Page: 2395 ,URL: http://www.tidhar.tourolib.org/tidhar/view/5/2395</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>צבי איזקסון-מזיא</persName>

</head>
         <div><p> נולד בכ"ו כסלו תרמ"ח (1888) בעיירה נשוויז' שבפלך מינסק, רוסיה הלבנה, לאביו ר'<persName> זרח </persName> בן <persName>אברהם יצחק</persName> <persName>איזקסון</persName> ולאמו <persName>צפורה</persName> בת<persName> מיכאל מזי"א </persName> (ראשי תיבות : מזרע ישראל איסרלין, שהיה מגדולי הפוסקים בגולת אשכנז בימי הבינים), ושתי המשפחות העמידו במשך הדורות רבנים ועסקנים נודעים.

 בעודו ילד בא ארצה עם סבתא זקנה - היא לסיים את חייה בעיר הקודש והוא להתחילם כאן. למד בחדר מסורתי ואוו''כ בביה"ס של אלינאנס בירושלים. כשביקר בביה''ס מר<persName> מאירסון</persName> , שהיה מנהל חברת יק"א ומפקח על בתה"ס של אליאנס, נמשכה תשומת לבו לנער הזה שטיפל בחיבה בפרחים שבחצר ביה"ס. בשמעו מפי מוריו על הצטיינותו במתימטיקה הבטיח לקחתו בעתיד להשתלמות בלימודים גבוהים בפאריס, אך הנער הביע את משאלתו ללמוד חקלאות ובהמלצת מר מאירסון נתקבל למקוה ישראל. כשגמר אחרי שלש שנים נשלח על-ידי המנהל מר<persName> יוסף ניגו</persName> , יחד עם ארבע חברים להשתלמות נוספת בביה"ס החקלאי "אור יהודה", שחברת יק"א פתחה אז ליד מאגניסה (מגנזיה) שבאנאטוליה, שם למד עוד שנתים והשתלם בענפים המקומיים (נטיעת גפנים ותאנים, גידול צאן בהרים ושימוש במכונות חקלאיות), והוסיף להשתלם בחקלאות בצרפת ובארצות הברית.

 כשחזר ארצה נתקבל על-ידי קרובו<persName> זאב גלוסקין</persName> לעבודת בחברת "כרמל מזרחי" מקודם כפקיד במשרד הראשי בראשון לציון, אח"כ כמנהל הסניף ביפו ואח"כ כמנהל הסניף בקאהיר שבמצרים, הצליח לפתח את עסקי החברה והשתתף בפעילות בהנהגת ארגונים צבוריים ולאומיים.

 נשא לאשה את<persName> מרגלית</persName> בת הד''ר<persName> אהרן מאיר מזי"א</persName> (ראה ערכו בכרך ב' עמוד 805).

 ב-1915 נסע לארה"ב אל אחיו ואחיותיו ובני דודיו, ומשנשאר תקוע שם בגלל הסכנות שבנסיעה לרגל המלחמה הטיל את עצמו לקלחת הפעילות הכלכלית בעסקי מסחר ותעשיה, שהצליח בהם, ולפעילות צבורית לאומית : השתתף ביסודה של ההסתדרות הציונית האמריקאית, שיצאה אז למרחב לרגל הפעילות למען מימוש השאיפה הציונית באמצעים מדיניים לקראת סידורו המדיני. החדש של העולם לאחר המלחמה, היה פעיל במיסדר "בני ציון", השתתף ביסוד "קרן ישראל בלקינד" ואסף סכום ניכר לטובת המוסד החינוכי החקלאי "קרית ספר" מיסודו של הנ"ל (ראה עליו בערכו של הנ"ל), וארצישראליים שנקלעו לארה"ב היו פונים אליו למשרדיו שבסיטי של ניו-יורק לקבל עזרה והדרכה.

 מששוחררה הארץ מידי הטורקים נגש לחסל את עסקיו הגדולים ובראשית 1920 חזר ארצה והתישב בירושלים בבית חותנו, ששימש מרכז לאנשי רוח ומעשה, והחל להתמסר לפעילות כלכלית וצבורית. ב-1922 יסד יחד עם ידידים מאמריקה את המפעל ליצור מרבדים ''מרבדיה'', שנתן תעסוקה ופרנסה לעשרות עובדות

 מבנות עדות המזרח ופקידים ותוצרתו נשתבחה בעולם היהודי. השתתף בארגון הסניף הירושלמי של הציונים הכלליים והועמד לבחירות לקונגרסים ולמוסדות צבוריים בירושלים (מטעם "התאחדות אזרחית לאומית"). נכנס לעבודה פעילה בלשכת "ירושלים" של בני ברית, שהתמסרה אז ליסוד בית לינה לעולים חדשים, להרחבת המושבה מוצא, לרכישת קרקע ליסוד שכונת בני ברית בירושלים ועוד. נבחר לגזבר של החברה העברית לחקירת ארץ-ישראל ועתיקותיה ולועדה הכספית הראשונה של הועד הלאומי. בתערוכה האיפריאלית הבריטית בקומבלי שבלונדון ב-1923 היה חבר ועד היציג של תושבי הארץ מצד היהודים בביתן הארצישראלי שבתערוכה וקיבל מהנציב העליון מכתב תודה על פעולתו. נכנס לניהול עניני הפרדס של חותנו בפתח תקוה. ומתוך כך התמסר

 לפעילות ארגונית וצבורית למען שכלולו והרחבתו של ענף הפרדסנות בכלל, הצטרף כחבר לאגודת "פרדס", שחותנו היה יו''ר מועצתה, רכש שטח גדול באדמת "חמרה" של פתח תקוה וב-1926 נטע עליו פרדס.

 תוך נסיעותיו התכופות מירושלים לשפלה בעניני הפרדסנות והצורך ללון בתל-אביב עמד על המחסור בבית-מלון מתאים לדרישות, ובשותפות עם חותנו בנה בתל-אביב את המלון "פלטין", שבזמן חנוכתו ב-1926 היה שיא השכלול וההידור והנוחות בענף זה ובמדת-מה שימש גם כגורם לפיתוח התיירות והמסחר.

 ב-1927 גאל 4000 דונם קרקע מעבר לירקון מצפון לפתח תקוה, הכשיר את האדמה לנטיעה, חילק את השטח בין ידידים במחיר הקרן ונטעו עליו פרדסים ואף הוא עצמו נטע שם פרדס גדול. על שטח זה נוסדו שני ישובים בשרון : ב-1929 הדר וב-1938 רמת הדר (כיום מסופחים שניהם למועצה המקומית הדר-רמתיים).

 ב-1929 השתתף, להזמנת הועד הלאומי, בועדת מומחים פיננסיים וכלכליים להכנת הצעה לשיטת המסים להחזקת מוסדות כנסת ישראל.

 אחרי מות חותנו ב-1930 העביר ב-1932 את דירתו לתל-אביב, כדי להיות קרוב לחקלאות ולמרכז ההנהגה של צבור האברים והפרדסנים. נכנס להנהגת התאחדות


 האכרים כחבר המרכז, אח"כ חבר ההנהלה, חבר הנשיאות וכעת יושב ראשה, ובמשך כל השנים היה יוזם ופעיל בבל מפעלי ההתאחדות ומוסדותיה (בנק האכרים למשכנתאות, הנהלת השבועון "בוסתנאי" בכל זמן קיומו, בית-הספר התיכוני החקלאי בפרדס חנה, חברת האכרים ובנותיה "עמיר" לאספקה ושווק, "סעשא" להובלה ועוד) והגיע בהם לעמדות-מפתח, וכן באגודת "פרדס" ומפעליה ובכל הפעולות לארגון האכרים והפרדסנים והמעמד הבינוני מבחינה פוליטית וכלכלית.

 לרגל המחסור בזבל אורגני לדישון הפרדסנים השתתף בקבוצה שקנתה ב-1934 3500 דונם קרקע באזור ביתשאן לגידול צאן ובקר, אך הערבים ניצלו את חוק ההגנה על האריסים שיצא בזמן ההוא ומפעם לפעם "קנו חזקה" בקרקע על-ידי חרישה כדי לסחוט כספים, ואחרי שש שנות מאבק-שוא עמהם באמצעים משפטיים נאלצה הקבוצה למכור את הקרקע לקה"ק בהפסד גדול ובתשלומים לעשר שנים, וכיום קיימים על האדמה ההיא, מהמשובחות ביותר בארץ, שני ישובים חקלאיים.

 משנתקרבה יבול ההדרים וההתחרות גרמה מכשולים והפסדים בשיווק, נתן את דעתו ומרצו לארגון הפרדסנים בקואופרטיבים. יסד ב-1937 את "פרי הארץ לשיווק הבררה בתנאים ובמחירים הוגנים ככל האפשר". משגדלה ההתחרות בין הקואופרטיבים בשיווק לחו"ל עמל למען איחודם ב"פרדס סינדיקט", שנוסד ב-1939 ושימש בו כחבר הועד הפועל והמועצה ובשנים האחרונות כיו"ר המועצה. באה מלחמת העולם ומנעה לגמרי את השיווק לחו''ל ופרדסים רבים היו צפויים לכליון מחוסר אמצעים בידי בעליהם לעיבודם. אז עמל בפעולות שהזמן גרמן : ארגון ועד משותף לפרדסנים היהודים והערבים לפעולה כלפי הממשלה להשגת הלואות לעיבוד הפרדסים, ארגון מכירת הפרי בשוק המקומי ובארצות השכנות ומכירת פרי הדר וגידולי שדה אחרים לצבאות הברית, הסדרת המכירה של פרי הדר לתעשייני תוצרת-לואי במחירים מתקבלים על הדעת, השתדלויות אצל ממשלת המנדט, שבתוצאתן נוסדה מועצת הפיקוח לפרי הדר ואח"כ המועצה לשיווק פרי הדר (בחו"ל) שעסקה גם בקנית חמרי האריזה. מטעם מועצה זו, שהמשיכה את קיומה גם במדינת ישראל, יצא כמעט בכל שנה במשלחת לארצות אירופה, שהשתדלה לארגן מראש את מכירת הפרי בתנאים טובים ככל האפשר. אחרי מלחמת השחרור שוב נשקפה סכנה לפרדסנות בגלל השינויים בשוק העבודה ובהוצאות העיבוד, ודרך ההצלה נראתה במיכון העבודה ככל האפשר, ואיזקסון השתתף במשלחת מטעם התאחדות האכרים ב-1948 לארה"ב לשם לימוד דרכי המיכון בפרדסי קאליפורניה ופלורידה והשגת עזרה לרכישת הציוד הדרוש למיכון. לרגל מסעו במשלחת המועצה לשיווק ב-1949 באירופה יצג מטעם התאחדות האכרים את חקלאי ישראל בקונגרס של חקלאי אירופה באינסברוק שבאוסטריה ולכבודו הניפה העיר גם את דגל ישראל בין דגלי האומות. לרגל שינויי בעלות בפרדסים בעקב צוק העתים נוצר גוש של פרדסנים

 תושבי תל-אביב, והוא ארגן אותם ב-1944 לגוף מלוכד. לאות הכרה לפעולותיו למען הפרדסים והפרדסנים נרשם בספר הזהב של הקה"ק על-ידי התאחדות האכרים בישראל, אגודת "פרדס" והסתדרות החקלאים בפתח תקוה.

 תרם מזמנו וממרצו לפעילות צבורית גם בשטחים אחרים : בהסתדרות הציונים הכלליים כחבר המועצה של סניף תל-אביב וכחבר הועד הפועל הארצי ; בלשכת בני ברית "שער ציון" מילא תפקידים שונים, השתתף ביסוד לשכת "יצחק ילין" וכיהן בה כנשיא ואח"כ כמפקח ובועדה להקמת בית בני ברית בתל-אביב ; היה מיוזמיו ומפעיליו של "האיחוד האזרחי" למן יסודו ב-1941 ובמשך שבע שנות מאבקו על קיומו, לשם הגנה על עניניו החברתיים, הכלכליים והתרבותיים של הצבור הבלתי-שמאלי, עד שנתחסל מחוסר תמיכה והשתתפות מצד החוגים הזקוקים לעזרתו. ב-1934 נתן יד ליזמת <persName>מאיר דיזנגוף</persName> ז''ל ליסד עתון יומי, שישמש בטאון לצבור האזרחי, ומאז יסודו של העתון "הבוקר" היה והנו מהפעילים בהנהלתו אף בשנים הקשות ביותר לקיומו ועזר להביאו למצב של מפעל גדול ומבוסס.

 אחרי פטירת חותנו, הד"ר א. מזיא ז"ל, שהיה גם רופא וגם חוקר-בלשן ועמד שנים רבות בראש ועד הלשון העברית, התמסר איזקסון יחד עם רעיתו גב' מרגלית איזקסון-מזיא להוציא את מפעלו המדעי הגדול, את המלון למונחי רפואה ומדעי הטבע בעברית, שהמנוח עבד הרבה שנים בחיבורו ויצר ואסף בו כ-60.000 מונחים. לשם עריכת הספר והכנתו לדפוס הזמין ארצה את המשורר-הרופא ד"ר<persName> שאול טשרניחובסקי</persName> ז"ל, וזה עבד בבית הא' והגב' איזקסון ארבע שנים ומחצה, עד שהופיע המלון ב-1934 בלוית הקדמות מאת <persName>ח. נ ביאליק</persName> בשם ועד הלשון ומאת העורך טשירניחובסקי וסקירה על תולדות המחבר מאת פרופ' <persName>נחום סלושץ.</persName>

 בהמשך לעשרות שנות פעילותו הצבורית הנו נושא כיום בתפקידים דלהלן: יו"ר הנשיאות של התאחדות האכרים בישראל, יו"ר אוצר האכרים למשכנתאות בנק האכרים, יו"ר המועצה של אגודות פרדס-סינדיקט בע"מ, יו''ר המועצה של אגודת "פרדס" בע"מ בפתח תקוה, חבר במועצת הפיקוח לפרי הדר, חבר ההנהלה באוצר מפעלי ים - נמל תל-אביב, יו"ר ההנהלה של חברת ביה"ס החקלאי בפרדס חנה, חבר ההנהלה של אגודת ידידי מקוה ישראל, חבר ההנהלה של עתון "הבוקר" וחברת "השחר", חבר ההנהלה בחברת בית בני ברית בתל-אביב, חבר ברוטרי קלוב תל-אביב-יפו, חבר במועדון המסחרי-תעשיתי תל-אביב, חבר בועד המפקח של הגימנסיה הרצליה.

 באחרונה נתמנה ע"י ראש הממשלה כחבר המועצה הכלכלית המייעצת על יד ראש הממשלה.

 צאצאיו:<persName> אליהו</persName> (עו''ד, מנהל בחברת פרדס-סינדיקט), <persName>רות</persName> אשת <persName>אביגדור ליבונטין </persName> (מרצה באוניברסיטה העברית).


</p></div>
         <div type="bibliogrphy">
            <listBibl>
<bibl>Volume: #5 ,Page: 2389 ,URL: http://www.tidhar.tourolib.org/tidhar/view/5/2389</bibl><bibl>Volume: #5 ,Page: 2391 ,URL: http://www.tidhar.tourolib.org/tidhar/view/5/2391</bibl>
<bibl>Volume: #5 ,Page: 2392 ,URL: http://www.tidhar.tourolib.org/tidhar/view/5/2392</bibl>
<bibl>Volume: #5 ,Page: 2393 ,URL: http://www.tidhar.tourolib.org/tidhar/view/5/2393</bibl>
<bibl>Volume: #5 ,Page: 2394 ,URL: http://www.tidhar.tourolib.org/tidhar/view/5/2394</bibl>
<bibl>Volume: #5 ,Page: 2395 ,URL: http://www.tidhar.tourolib.org/tidhar/view/5/2395</bibl>
            </listBibl>
         </div>
      </body>
  </text>
</TEI>
