<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1674 ,URL: http://www.tidhar.tourolib.org/tidhar/view/4/1674</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>צבי ברגמן</persName>

</head>
         <div><p> נולד בפינסק. רוסיה הלבנה, ב' אדר תרס"ט (26.2.1909), לאביו <persName>אהרון</persName> .

 קיבל חינוך מסורתי ומגיל צעיר נתגלו בו כשרונות רבים בכל ענפי העבודה המעשית והיצירה הרוחנית. היה בקי בכל ענפי הספורט והצופיות, ידיו זריזות בכל מלאכת מחשבת, מחונן בכשרונות לשירה, נגינה, ציור, חיטוב וביחוד הצליח להתחבב על כל יודעיו כמנעים שעות החברה שנמצא בה בשיחתו בסיפוריו ובבדיחותיו ובאהבת-האדם ששפעה ממנו ועוררה הדי-גומלין.

 הצטרף לתנועת בית''ר מראשיתה בגיל צעיר מאד ובמשך הזמן עלה לדרגת מפקד בקן באראנוביץ'. כשהציג קן "השומר הצעיר" באותה עיר ב-1931 את "מסדה" ליצחק למדן בהצלחה רבה והלהקה הדרמטית הוזמנה לסיבוב לשם הצגה זו בערים אחרות, הגשים בפועל את הפסוק "קנאת סופרים תרבה חכמה". במקום לחפש פגמים ביצירת היריב הכין את הלהקה הדרמטית של קן בית"ר להצגת "בר כוכבא" לשאול טשרניחובסקי, והצגה זו הצליחה כל-כך, שגם להקה זו הוזמנה לסיבוב עמה ברחבי פולין, בפעולה זו מילא את התפקידים של במאי, תפאורן, מנהל תכני, משקי ועסקי - ובתוך ההצלחה הכללית הכבירה קשה היה לקבוע באיזה מקצוע הצליח יותר.

 בפברואר 1935 עלה לארץ בידים ריקות. היו לו אפשרויות להסתדר בהתעסקויות מכניסות הרבה, אך הוא העדיף לשמור לעצמו את החופש הנפשי לעסוק רק בדבר שיש לו נטיה אליו. הוא התמסר למלאכת אמנות האות העברית, וברחוב רב אשי בתל-אביב פתח לו תעשיה קטנה לחיטוב אותיות מעץ לצרכי דפוס ופרסומת. יצר טפוסים וסגנונות חדישים שנתקבלו לשימוש כללי והכניסו יופי רענן בדברי הדפוס והפרסום בעברית, חקר את התפתחות האות העברית מימים קדומים ועד ימינו, וזכה בעתונות לתואר "משורר האות העברית". ב-1938 הוציא את הקטלוג של יצירותיו, בו הודגמה עבודתו בדרך התפתחותה. השתתף בתערוכות בינלאומיות בניו-יורק

 ובאיסטאמבול, נתפרסם בחוגי מקצוע הגראפיקה השימושית בעולם והחלו באות אליו הזמנות לאותיות אף מארצות רחוקות ,מדרום-אפריקה ומארה"ב.

 ביום 9.11.43 קודש לאח בלשכת הבונים החפשים "ברקאי" בת"א והיה אחד מפעיליה. נפטר בתל-אביב, ט' טבת תש''ה (25.12.44).

</p></div>
         <div type="bibliogrphy">
            <listBibl>
<bibl>Volume: #4 ,Page: 1674 ,URL: http://www.tidhar.tourolib.org/tidhar/view/4/1674</bibl>            </listBibl>
         </div>
      </body>
  </text>
</TEI>
