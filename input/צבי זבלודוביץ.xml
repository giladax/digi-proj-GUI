<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 644 ,URL: http://www.tidhar.tourolib.org/tidhar/view/2/644</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>צבי זבלודוביץ</persName>

</head>
         <div><p> נולד בעיירה טיקטין, פלך לומז'ה, פולין, כ"ז כסלו תרי"ד (1853) ,לאביו ר' <persName>יקותיאל יעקב.</persName> למד בחדר ובישיבה בביאליסטוק. נשא אשה ועסק במסחר במנופקטורה והגיע לאמידות. עשה צדקה וחסד ותמך בנצרכים, במוסדות צבור ובישוב ארץ-ישראל על-ידי חובבי ציון.

 בן 51 חיסל את עסקיו, הצטייד בששים אלף פרנק, תמורת רכושו, ובחליפת-בד גסה וזוג מגפים, כיאות לעובדי-אדמה פשוטים בארץ-ישראל, לקח את אשתו (ילדים לא היו להם), הפליגו באניה מאודיסה ובחנוכה תרס"ה הגיעו ארצה. כאן קנה אדמה בפתח-תקוה, נטע פרדס ועבד יום-יום בנחלתו כאכר מלידה. לאחר כמה שנים הביא מהגולה את אחותו האלמנה עם חמשת ילדיה, תמך בהם ועזר לסידורם כאילו היו ילדיו שלו והם בנו את בתיהם במושבה (שנים מאלה הם האחים<persName> אריה ויצחק</persName> <persName>ואכטנברג).</persName>

 עם פרוץ מלחמת-העולם הראשונה ב-1914, כשכבדה יד הגזירות והמצוקות על התושבים נבחר ליו"ר ועד המושבה. ראשית מעשהו היתה להשיג צרכי מזון בשביל התושבים. לשם כך מסר למר<persName> יעקב לוין </persName> סכום גדול במטבעות זהב (כי כח הקניה של מטבעות-הנייר הטורקיים ירד מאד) ושלח אותו אל הגליל להביא תבואות, קמח

 ומיני קטניות. כשחזר לוין בראש שיירה בת 50-40 גמלים עמוסים צרכי מזון ועבר עמה ליד מחנה האוהלים של אבו-קישק, עיכבו אנשי אבו קישק את השיירה והובילוה אל הקומנדנט העריץ חסן בק ביפו, באמרם שהמטען הזה היה מיועד בשביל האויב (להברחה אל הצבא האנגלי). חסן בק שלח ג'נדרמים לפתח תקוה להביא אליו את ראש הועד, וכשהובא לפניו אמר לו, שבעוון הבגידה במולדת יתלה אותו במרכז המושבה. הוא אטם את אזניו משמוע את דברי זבלודוביץ, שהתבואה היא מיועדת להזנת התושבים, וצוה לזרוק אותו אל

 הכלא שבמרתף בית הממשלה עד לתליה. והנה עבר ליד חלון המרתף השייך של כפר ענה, שהכיר את זבלודוביץ וזכר אותו לטובה מעת שברר, בתור ראש הועד, סכסוך בינו ובין כמה מאנשי פתח-תקוה ובהתאם לעובדות וליושר פסק לטובת השייך. שייך זה נכנס מיד אל חסן בק ואמר לו, שכאן נעשה עול לאיש הישר ביותר "שיש לנו בין היהודים" והוא, השייך, מוכן לתת את ראשו בעד ישרו של האיש הזה. אז הואיל הקומנדנט לחקור שנית את האסיר וענינו, ופסק-הדין היה, שה"נאשם" חייב לתת 50 לירות טורקיות לצדקה, לטובת עניי יפו (את 50 הלירות השיג בשלשה נפוליונים של זהב ונתן), והוא חפשי להוביל את מטענו הביתה.

 כשחזר הביתה שחררוהו עסקני המקום מהמשרה האחראית, לבל יפול שנית בידי המפקד העריץ, ומאז התמסר לעסקנות בחברת גמילות-חסד "זכרון מרדכי", בתור חבר ההנהלה עד היום, בחברה קדישא ובמוסדות צבור אחרים.

 לאחר עשר שנים נתאלמן והמשיך לעבוד במשקו. ובשנתו ה-92 נכנס למושב זקנים המקומי.

</p>
<p>

 תוספות: 

 נפטר בפתח-תקוה, כ"ה כסלו תש"ט (27.12.48) (ראה את הערך בעמוד 644, כרך ב')


</p></div>
         <div type="bibliogrphy">
            <listBibl>
<bibl>Volume: #2 ,Page: 644 ,URL: http://www.tidhar.tourolib.org/tidhar/view/2/644</bibl>            <bibl>Volume: #3 ,Page: 1535 ,URL: http://www.tidhar.tourolib.org/tidhar/view/3/1535</bibl></listBibl>
         </div>
      </body>
  </text>
</TEI>
