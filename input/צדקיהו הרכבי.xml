<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 504 ,URL: http://www.tidhar.tourolib.org/tidhar/view/1/504</bibl><bibl>Volume: #1 ,Page: 505 ,URL: http://www.tidhar.tourolib.org/tidhar/view/1/505</bibl>
<bibl>Volume: #1 ,Page: 506 ,URL: http://www.tidhar.tourolib.org/tidhar/view/1/506</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>צדקיהו הרכבי</persName>

</head>
         <div><p> נולד בבת-שלמה, ליד זכרון יעקב, כ"ח אייר תרנ"ו (1896), לאביו ר' <persName>מאיר</persName> (רב ושו"ב, מחלוצי המתישבים בשומרון ובגליל התחתון) ולאמו<persName> שרה</persName> בת הרב <persName>שאול יהודה</persName> , רב ודיין בסטולוביץ ליד ברנוביץ, פלך מינסק.

 למד בחדר אצל מלמדים תלמידי חכמים שהוזמנו במיוחד ע"י אביו מירושלים, בבית הספר העממי ביבנאל בהנהלתם של יהודה ענתבי וישראל איתן. עבר לירושלים ולמד בבית הספר המושלמי "ראודת אלמעאריף" (יהודי יחידי בבית הספר) בהסכמת רבני ירושלים בכדי שלא יצא לתרבות רעה בבתי הספר החילונים (למל וכו'). השתלם בשפות: תורכית וערבית, צרפתית ולמודים כלליים בתכנית של בית ספר עממי. אביו אכסנו אצל הרב <persName>תנחום שנקר</persName> בנחלת שבעה

 ובהדרכת ר' <persName>מנדל פרוש </persName> למד אחרי הצהרים ואחרי חצות ש"ס וספרי מוסר.

 המשיך ללמוד בבית ספר תיכוני צבאי בדמשק והוסמך למורה בערבית ובתורכית. השתלם בהשכלה כללית ומשפטית, נבחן והוסמך למשפטים.

 בראשית 1913 עבד זמן מסוים בכנרת ביבוש בצות וביבנאל ובית-גן בנטיעות. עבר באותה שנה לראשון לציון ושימש כמורה

 לערבית לחברי "השומר" שמנו אז כ-40 איש (בשמירת הכרמים) ובראשם יחזקאל חנקין, יששכר סיטקוב, יהושע מנוח ועוד.

 הצטרף למפלגת "פועלי ציון" בהשפעתו של <persName>דוד בלוך-בלומנפלד</persName> (שהיה ראש מפעלי הקפא"י קופת פועלים א"י) והוזמן כמנהל שבועונה "האחדות" בירושלים, שהופיע בעריכתם הכללית של אלכסנדר חשין ויעקב זרובבל ובעריכה הספרותית של יוסף חיים ברנר. קיבל עליו את התפקיד כדי להמצא במחיצתו של ברנר, ושימש בו עד סגירת העתון ע"י השלטונות הטורקיים בתרע"ה. באותה שנה חזר ליבנאל ועבד כפועל יומי.

 במשך שלש שנים שימש כמורה לערבית וטורקית, תנ"ך וחשבון בתלמוד תורה ובבית הספר לבנות "נצח ישראל" בפתח תקוה בהנהלתו של ד"ר משה אורבוך. יחד עם ד"ר משה וולאך וד"ר משה אורבוך טיפל בפדיון שבויים, הגשת עזרה לחיילים יהודיים ששרתו בגדודי העבודה הטורקיים. השתתף במשלחת הצבורית של הישוב לחזית עזה ביחד עם הרב<persName> עוזיאל, בצלאל לאפין</persName> <persName>ועקיבא ליברכט</persName> שבקרה את החיילים היהודים בצבא הטורקי ברפיח ועודדה אותה.

 עסקני הישוב ניצלו את ידיעותיו בערבית ובטורקית לשם הדוק הקשרים עם השלטונות בתקופת ימי המלחמה.

 אחרי כבוש דרום הארץ בידי הצבא הבריטי, שימש כצנזור ומתורגמן מטורקית, ערבית וצרפתית במפקדת הגנרל אלנבי ב"ביר סאלים" (באר יעקב), ואח"כ כמתורגמן במחנה שבויים טורקיים וערביים בקנטרה.

 ב-25.1.1919 נתמנה לפקיד בממשלה הצבאית כמזכיר ראשי ונוטריון בבית משפט מחוזי בטבריה (היהודי הראשון בתפקיד זה), כמו כן מזכיר ראשי ונוטריון בנצרת.

 בחשון תר"פ נשא לאשה את<persName> חיה</persName> בת<persName> מנחם</persName> <persName>יהודה שטמפר</persName> (מראשוני הבונים בפתח-תקוה וממיסדי אגודת הפועלים הראשונה), עסקנית מרכזית בויצ"ו.

 משנת 1920 תובע כללי בחיפה. בשנות 1928/37 שופט שלום בת"א, בחיפה (שפט בסכסוכי אדמת קוסקוס-טבעון, 24 משפטים במשך שלש שנים, הסגת גבול באדמת שער העמקים, סכסוכי אדמת קברה ואדמת פוקרה בחדרה) ובשנת 1935 בתל-אביב. ב-1937 נתמנה לרשם של בית הדין המחוזי בתל-אביב (היהודי הראשון בתפקיד זה בארץ).


 פעולותיו הצבוריות: סגן נשיא מועצת שוחרי האוניברסיטה בת"א, חבר הקורטוריון של מוזיאון ת"א, חבר הנהלת חוג הבימה, מהמיסדים והיוזמים הראשונים של החברה העברית "לידע-עם" ועוד.

 פרסם מאמרים ומאמרי בקורת על נושאים משפטיים. ספרותיים, היסטוריים ואמנותיים. ידוע כמאסף חפצי אמנות יהודים ושוחר אמנות ואמנים.

 ספריתו היא אחת הנדירות והעשירות בארץ המכילה כ-10.000 ספרים בנושאים: יהדות, מקרא, בלשנות, שירה, כתבי-עת וספרי זכרון מראשית תקופת ההשכלה. עשרות אינקונאבלים (הרי"ף - דפוס ראשון, משנה תורה של הרמב"ם מלפני שנת רמ''ב - דפוס רומא, ספר העיקרים של ר' יוסף אלבו שנת רמ"ו, ספר "כבוד אלהים" של הרב אברהם ב"ר יצחק הלוי מיגאש, הידוע כאוניקום דפוס קושטא שנת שמ"ה), מדרשים שאלות ותשובות - ספרים נדירים, אוסף סדורים ומחזורים, ערביםטיקה בכל המקצועות וחקר האיסלאם בצורה מרוכזת.

 צאצאיו: <persName>יהושפט, מאיר, נועם.</persName>

</p>
<p>

 תוספות: 

 נפטר בתל-אביב, י' תשרי תש''ח (24.9.47)

 (ראה את הערך בעמוד 505, כרך א')

</p></div>
         <div type="bibliogrphy">
            <listBibl>
<bibl>Volume: #1 ,Page: 504 ,URL: http://www.tidhar.tourolib.org/tidhar/view/1/504</bibl><bibl>Volume: #1 ,Page: 505 ,URL: http://www.tidhar.tourolib.org/tidhar/view/1/505</bibl>
<bibl>Volume: #1 ,Page: 506 ,URL: http://www.tidhar.tourolib.org/tidhar/view/1/506</bibl>
            <bibl>Volume: #2 ,Page: 1055 ,URL: http://www.tidhar.tourolib.org/tidhar/view/2/1055</bibl></listBibl>
         </div>
      </body>
  </text>
</TEI>
