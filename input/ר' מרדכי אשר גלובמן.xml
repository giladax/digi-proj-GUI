<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #14 ,Page: 4571 ,URL: http://www.tidhar.tourolib.org/tidhar/view/14/4571</bibl><bibl>Volume: #14 ,Page: 4572 ,URL: http://www.tidhar.tourolib.org/tidhar/view/14/4572</bibl>
<bibl>Volume: #14 ,Page: 4573 ,URL: http://www.tidhar.tourolib.org/tidhar/view/14/4573</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ר' מרדכי אשר גלובמן</persName>

</head>
         <div><p> נולד בעיירה שפיקוב, מחוז ברצלב פודוליה (אוקראינה) בשנת תרל"ב (1872).

 לאבו ר' <persName>יצחק חיות-גלובמן</persName> (נצר למשפחת <persName>עקיבא חיות</persName> , רב בדובובה, גאון בתורה ומדעי היהדות. חיבר ספרים רבים. הסופר <persName>מיכא יוסף ברדיצ'בסקי</persName> מקדיש לו פרק בספרו "דמויות שלפני זמנן") ולאמו <persName>חיה</persName> .

 נתגלה כעילוי משחר ילדותו.

 בגיל 12 הוזמן ע"י הרבי משפיקוב ר'<persName> מוטלה</persName> בן ר' <persName>איציקל</persName> מסקווירה, שושלת האדמו"רים <persName>טברסקי)</persName> להצטרף לתלמידי הישיבה שנוסדה על-ידו.

 בגיל 14 נתמנה על-ידי הרבי, כספרן לספריה הגדולה שהכילה אלפי ספרים ובהם ספרי הרמב"ם, כל ספרות הרבנים הגאונים וחכמי ישראל לדורותיהם, חכמי ספרד ומשורריה.

 היה שוקד ימים ולילות בלימוד עיון וקריאה. בגיל צעיר נטה כבר לספרות ההשכלה והרחיב ידיעותיו בכל סוגי הספרות, השירה והשכלה כללית.

 התנועה הציונית קסמה לו וייסד את אגודת "חובבי ציון" בעיירה.

 לאחר מכן נתמנה כמורשה המחוז מטעם האגודה.

 היה מרבה בנסיעות בערים ובעיירות שבסביבה ומרצה בעניני ישוב הארץ, הספרות העברית ונושאים תלמודיים ותנ"כיים. מבקר תכופות אצל מנהיגי התנועה באודיסה, משורריה וסופריה, ושלח מפרי עטו לעתונות העברית של אותו זמן.

 נשא לאשה את<persName> עדה</persName> (אודיל) בת <persName>אברהם קליכמן.</persName>

 כאיש האשכולות יעדן ובקי בכל מכמני האוצרות של התרבות העברית לכל תקופותיה, ועיקר שפתי


 היא בעברית, היה מקדיש מיטב זמנו לחינוך בני הנוער שבעיירה. היה מחנכם של בני הרבי <persName>יצחק</persName> <persName>נחום ושלום</persName> מני, ונכד הרבי שהוא הסופר<persName> יוחנן</persName> טברסקי. (על בית ר' מרדכי גלובמן בשפיקוב ראה בספרו של<persName> י. טברסקי</persName> - "החצר הפנימית", עמודים 215-214).

 בו בזמן אירגן חוג מיוחד להרצאות על הספרות והשירה העברית, על נביאי ישראל, ופרקים בתלמוד ותולדות ישראל.

 את זמנו היה מחלק בין ניהול בית המסחר שלו לבדים ואריגים ובין עסקנותו הצבורית ופעולתו החינוכית.

 בהגיע תור הבנים ללימודים בבתי ספר הכלליים, וכן בגלל המשבר הכלכלי של אותו זמן לרגל שנות הבצורת, חיסל את עסקיו בשפיקוב ועבר עם בני ביתו לעיר המחוז ברצלב, עירו של ר'<persName> נחמן מברצלב,</persName> כאן ייסד את בית הספר העברי שלמדו בו מאות תלמידים: לפני הצהריים הנערים שלא למדו בבתי הספר הכלליים. כאן קבלו השכלתם העברית והכללית, ע"י חבר מורים בעוד שההרצאות והשיעורים בתלמוד, תנ"ך, ספרות והיסטוריה עברית ניתנו ע"י ר'<persName> מרדכי.</persName> אחרי הצהרים ובערבים - למדו בו תלמידי הגימנסיות ובתי הספר השונים הכלליים. היה מרצה גם בפני הורי התלמידים: פרקים בספרות, היסטוריה, ולשון. ביוזמתו נוסד החוג הדרמטי, מקהלה וספריה עברית.

 עם פרוץ המהפכה בשנת 1917 ומתן הצהרת בלפור הגיעה שעת הגיאות לתנועה הציונית ברוסיה שיצאה ממסתרים למרחב, ובית הספר על תלמידיו וביתו של ר' <persName>מרדכי </persName> הפכו למרכז התנועה הציונית בעיר.

 כשנוסד "הועד הלאומי" (נאציונלני קומיטט") בברצ'לב נבחר כיו"ר הועד.

 ביזמתו ועזרתו הוקם הסניף של "צעירי ציון" וסניף "החלוץ" כשבניו תלמידיו ושומעי שעוריו היו מהפעילים בהם.

 רבים מתלמידיו עלו אח"כ לארץ עם ראשוני העליה השלישית.

 כאשר הועד הלאומי וראשי הקהילה החליטו להקים גמנסיה עברית, נבחר כמנהלו.

 עם עלות הבולשביקים לשלטון החלה רדיפת הציונים ודיכוי התנועה הציונית, נאלץ היה לעקור מברצלב וחזר עם בני ביתו לעיירה שפיקוב. כאן נתמנה כראש הקהילה וייצג את העדה בפני השלטונות שהתחלפו לעתים תכופות. התחיל מיד בהקמת ארגון ההגנה. בניו למרות גילם הצעיר התגיסו בין הראשונים וכן רבים מתלמידיו, ובהם יוצאי צבא. אחד מתלמידיו<persName> מאיר אולנובסקי </persName> נתמנה כמפקד ההגנה.

 פלוגת ההגנה שהוא ונכבדי העדה דאגו לציידם בנשק, מנתה כמאה איש ובהם כ-20 איש במשכורת קבועה.

 הודות להגנה ניצלה העיירה מפרעות ע"י כנופיות מקומיות ופורעים מהסביבה. והיתה חשה לעזרה גם לעיירות הסמוכות.

 הוא גם ניצל לשם כך את קשריו המרובים ויחסיו ההדוקים עם ראשי הכפרים ונכבדיהם, ועם הצעירים שבהם שהיו ממנהיגי התנועה הלאומית האוקראינית בסביבה, ואשר כבדוהו והעריצוהו - והיו מבאי ביתו.

 בראשית שנת 1920 אירגן את הקואופרטיב החקלאי בן 60 משפחה, והשלטונות העמידו לרשותו אדמות חקלאיות שנלקחו מבעלי האחוזות, וכן מכונות, סוסים וכלי עבודה. המטרה העקרית היתה הכשרה חקלאית והתנחלות בארץ-ישראל.

 בהתחלת 1921 עבר את הגבול לבסרביה בשליחות הקואופרטיב לא"י לרכוש קרקעות להתנחלות המשפחות. אולם בינתיים גברה המצוקה וגל הבריחות גבר והלך, וכל רכושם של היהודים ירד לטמיון. חדשים רבים ישב על יד הגבול וארגן את העברתם של פליטי העיירה והעיירות שבסביבה. שהגיעו לשם ובהם נוער רב, חברי החלוץ עם הוריהם, נשים וטף.

 התישב באורגייב - בסרביה ונמסר להנהלתו בית הספר העברי. נבחר לועד "קרן היסוד" ו"קרן הקיימת" המחוזי.

 היה מבקר בבתי "החלוץ" ובחוות ההכשרה ומרצה בפניהם בבעיות השעה, התנועה והארץ.

 בניו היו מראשוני העליה השלישית.

 בערב ראש השנה תרפ"ד עלה לארץ והצטרף אל משפחתו והשתקע בירושלים.

 מכתבו הראשון מהארץ לועד "קרן הקמת" ו"קרן היסוד" בבסרביה הודפס בקובץ "העליה השלישית" (ראה עמודים 244-241).

 בירושלים נתמנה כמנהל בית הספר של "המזרחי" במקור חיים ולאחר מכן עבר למזכירות ועד הקהלה, בה כיהן כל ימיו.

 בירושלים הסתעפה פעילותו ומגעיו המרובים עם כל חוגי הישוב: הישן, המתקדם והחדש. היה מבאי ביתו של הרב<persName> אברהם יצחק הכהן קוק</persName> זצ"ל ומשומעי לקחו בחוג מקורביו והביא לבית הדפוס את שיחותיו של הרב ושיעוריו בחוג זה.


 היה ממקורביו ובאי ביתו של <persName>יצחק בן-צבי</persName> ז"ל. עמד במגע עם מנהיגי הישוב בירושלים - חכמיה וסופריה, ומקורב ביותר להוגי "הפועל הצעיר" ולאנשי תנועת העבודה.

 בו בזמן הקדיש ממיטב זמנו לפעולות חינוך ילדי ישראל שנעשתה לו מטרה ושליחות בחייו. ייסד את תלמוד התורה בעיר העתיקה לילדי העניים על יד ישיבת "שערי שמים" ודאג למחסורם. גייס כספים לתרומות והעמיד חבר מורים וערך את תכנית הלימודים ונתן שיעורים בתלמוד, בתולדות ישראל ותנ"ך.

 ביתו בירושלים היה פתוח לשוחרים רבים מהם שבאו לשמוע לקחו בנושאים שונים, ומהם שבאו לבקש עזרתו בסידור בעבודה, במיוחד מהנוער והצעירים שהגיעו מבסרביה ואוקראינה, ובהם מתלמידיו לשעבר ורבים נשארו בביתו ועל שולחנו עד שהגיעו לכלל סידור.

 בכל אלה נטלה רעיתו אדיל חלק פעיל ביותר והיתה דואגת לצעירים אלה כמו לבני ביתה ומסייעת בידם (כפי שנהגה גם בחו"ל).

 היתה מפורסמת בין נשי ירושלים בהליכותיה האצילות, בתבונתה חכמתה, צדקתה ואהבת הבריות. יחד עם הרבנית<persName> הרצוג</persName> ועוד נשים כבודות יסדו את אגודת "חונן דל" שתמכו בתלמידי חכמים עניים ודאגו לכל מחסורם, להם ולבני ביתם בלבוש, במזון, בשכר לימוד, שכר דירה, בריפוי וסעד (עם פטירתה נקראה האגודה "חונן דל" על שמה וקיימת ופועלת עד היום הזה).

 היתה מקיימת חוג נשים בביתה. והיתה מקריאה בפניהן מאגדות התלמוד ופרקים בתנ"ך, בשפה האידיש, ומשוחחת אתן מענינא דיומא בעיות הארץ והגולה, חינוך ילדים, וחיי משפחה תקינים.

 נפטרה בתל-אביב בי"ג סיון תש"ח.

 כאדם שנתמזגו בו מזיגה שלמה יראת שמים, אהבת ישראל ותורתו, ארץ ישראל ושפתה וחכמת ישראל לדורותיה, החל להרגיש מבעוד מועד את ניתוקו והתרחקותו של הדור הצעיר מערכי היהדות המסורתיים וערכי יסוד של האומה וקיומה, הזנחה ועזיבה והחלל הריק ההולך ונוצר בחייהם.

 ביקוריו אצל בניו חברי עין חרוד ויגור שהיו מהמיסדים והפעילים בחיי הקבוצה, גרמו לו אושר רב למראה היצירה הגדולה של חברה חדשה וחקלאות מסועפת. אולם דאג הרבה על חיי החולין שבהם על חוסר שרשיות בגלל הזנחת ערכי היהדות המוסריים הלאומיים והדתיים. וקבל על סתימת מעינות העושר התרבויים שנוצרו במשך דורות רבים.

 הגיע להחלטה להעלות בפרקים מובחרים ובשפה פופולרית את ספר "תורת חיים" (עדיין בכתובים). ב-20 פרקים של הספר המיועד לדור הצעיר הוא מעלה ומפרש את כל ערכי המוסר הלאומיים והאנושיים הכלולים במצוות שבתורה ובמסורת וחשיבותם הנעלה בחיי יום יום של האדם היהודי, המשפחה היהודית והאומה כולה, בהדגשת אלו מהמצוות

 הקשורות עם חיי ומנהגי הארץ. מצוות ומסורת המלווים את האדם היהודי יום יום ובשבת, חג ומועד, מלידתו ועד יומו האחרון עלי אדמות תוך השואת מנהגים ומסורת והליכות חיים של עמים אחרים

 במלאות לו 60 שנה החל בכתיבת ספרו תולדות חייו. "ששים שנות חיים" (עדיין בכתובים).

 בספר זה הוא מגולל יריעה עשירה על תקופה רבת אירועים במדינת רוסיה, ובישוב היהודי ברוסיה ואוקראינה. על תנועת החסידות, חצרות הרבנים, ההשכלה, התנועה הציונית ותיאור המצב הכלכלי. תיאור נפלא על ערים ועיירות שבסביבה, אישים, דמויות, תיאור של העיירה שפיקוב מראשית ימיה והדמויות השונות שבעיירה, תיאור נרחב על תולדות המשפחה המסועפת.

 מותו של הבן הצעיר <persName>שלמה</persName> ז"ל שנפל בתאונת עבודה ביגור, בשנת תרצ"ב, דכאה מאד את רוחו ולא אבו ההורים להתנחם (ראה בכרך זה) והקדיש את הספר לזכרו.

 עם עלות היטלר לשלטון ועם גבור הגזירות והאימים שירדו על קהילות ישראל בגולה, גברה הדאגה והמצוקה בלבו והיה מלא צער על שאין הוא נמצא אתם בצרה ובשביה, לנחם לעודד ולחזק ידי רפים. כל מכתביו לבניו ולידידיו מתקופה זו מלאים צער ויגון על שואת בית ישראל ועל תינוקות של בית רבן שכה אהבם, העולים במוקד ואין עזרה ואין תושיה.

 בשנת תש"ד נפל למשכב וב-י"ז תמוז תש"ד נפטר בירושלים.

 לפי צוואתו נקבר ליד קבר בנו <persName>שלמה</persName> ז"ל ביגור.

 צאצאיו:<persName> חוה </persName> ז"ל אשת <persName>יצחק דארמאן, עקיבא</persName> <persName>גוברין</persName> (שר התיירות במדינת ישראל, ראה ערכו בכרך זה),<persName> פנחס גוברין</persName> (ראה ערכו בכרך ד' עמוד 1664),<persName> שלמה</persName> ז"ל (ראה בכרך זה).

</p></div>
         <div type="bibliogrphy">
            <listBibl>
<bibl>Volume: #14 ,Page: 4571 ,URL: http://www.tidhar.tourolib.org/tidhar/view/14/4571</bibl><bibl>Volume: #14 ,Page: 4572 ,URL: http://www.tidhar.tourolib.org/tidhar/view/14/4572</bibl>
<bibl>Volume: #14 ,Page: 4573 ,URL: http://www.tidhar.tourolib.org/tidhar/view/14/4573</bibl>
            </listBibl>
         </div>
      </body>
  </text>
</TEI>
