<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 262 ,URL: http://www.tidhar.tourolib.org/tidhar/view/1/262</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ראובן לרר (פיצ'ורניק)</persName>

</head>
         <div><p> נולד בעיר סבינוב, פולין, בשנת תקצ"ב (1832), לאביו ר'<persName> ישעיה זנביל</persName> (שם משפחתו היה לפנים: פיצ'ורניק). מאימת ה"חוטפים" (שחטפו ילדים למסרם לשרות בצבא הצאר, כדי למלא את מכסת הנפשות שהוטלה על הקהלת) העביר אותו אחיו יהודה ליב בילדותו אל קרובים בדרום רוסיה בסביבת חרסון, ושם למד ב"חדר" מעט יהדות ותפלות, כי בסביבה ההיא היה החינוך היהודי דל ביותר. שם הכיר את חיי המתישבים הגרמנים בכפרי הסביבה והתקרב לטבע ולחקלאות. בן 18 עבר לאודיסה ועסק בעבודות שונות ואח"כ במסחר בתוצרת חקלאית, ובעיקר בחציר ומספוא. שם נשא לאשה את<persName> פייגה לאה</persName> לבית<persName> פיינשטיין</persName> , ממשפחה נכבדה בעיר. כשפרצה מלחמת רוסיה-טורקיה (1877) נעשה קבלן לספק מספוא לסוסי הצבא הרוסי. העסק

 הכניס לו רווחים הגונים, אך היה צורך להעסיק את הסוסים והעגלונים גם בשבת, וכשסירב לחלל את השבת כמעט והלקוהו קציני הצבא. מצרה זאת ניצל בנס, אך מהקבלנות התפטר וקנה יחד עם שותף יהודי אחוזה גדולה בכפר כריסטו-ינובקה ליד אודיסה, הושיב את משפחתו בעיר ופיתח וניהל את המשק בהצלחה רבה ולשבתות היה בא הביתה.

 כשהחלו בתרמ"א הפרעות בדרום רוסיה ונשמעו הקולות הראשונים בין היהודים בדבר הצורך לעזוב את הגלות, נכנסו הדברים ללבו.

 באותו הזמן בא לאודיסה הגרמני רייסלר מאנשי "כת ההיכל" שנטע פרדס אי-שם בארץ הקודש, ושם נספתה משפחתו בקדחת, וכעת, כשיהודים מתחילים להתענין בהתישבות בארץ-ישראל, ביקש למצוא יהודי שיקנה ממנו את אחוזתו. כך נזדמן אל ראובן לרר והם החליפו ביניהם את האחוזות. תמורת האחוזה שליד אודיסה נתן הגרמני לראובן לרר את אחוזתו אשר ב"ואדי חנין" ("עמק השושנים"). אחרי שראובן נסע ארצה וסייר את האחוזה, ואם בי מצא שם שממה מפחידה מיהר לגמור את החליפין, כי יקרה היתה לו אדמת שממה בארץ האבות ממשק מפותח ברוסיה.

 בתרמ"ג עלה ארצה עם בנו בכורו<persName> משה</persName> , שהיה אז בן 14, גמר את העברת הקרקע על שמו בספר האחוזה (ותוך כך קיפחוהו השכנים ב-500 דונם ונשארו לו 1418 דונם) וקרא לה בשם "נחלת ראובן", ואח"כ חזר לאודיסה ובתרמ"ג הביא אתו את משפחתו, הושיב אותה בראשון לציון, שהיתה אז בראשיתה, והוא יצא לעבוד בנחלתו ולקח לו את <persName>מיכל ליב כץ</persName> , שידע את שפת הערבים ומנהגיהם, לעוזר בניהול המשק. (זמן מה עבר אצלו גם 

</p></div>
         <div type="bibliogrphy">
            <listBibl>
<bibl>Volume: #1 ,Page: 262 ,URL: http://www.tidhar.tourolib.org/tidhar/view/1/262</bibl>            </listBibl>
         </div>
      </body>
  </text>
</TEI>
