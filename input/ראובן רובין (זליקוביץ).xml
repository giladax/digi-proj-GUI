<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1658 ,URL: http://www.tidhar.tourolib.org/tidhar/view/4/1658</bibl><bibl>Volume: #4 ,Page: 1659 ,URL: http://www.tidhar.tourolib.org/tidhar/view/4/1659</bibl>
<bibl>Volume: #4 ,Page: 1660 ,URL: http://www.tidhar.tourolib.org/tidhar/view/4/1660</bibl>
<bibl>Volume: #4 ,Page: 1661 ,URL: http://www.tidhar.tourolib.org/tidhar/view/4/1661</bibl>
<bibl>Volume: #4 ,Page: 1662 ,URL: http://www.tidhar.tourolib.org/tidhar/view/4/1662</bibl>
<bibl>Volume: #4 ,Page: 1663 ,URL: http://www.tidhar.tourolib.org/tidhar/view/4/1663</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ראובן רובין (זליקוביץ)</persName>

</head>
         <div><p> נולד בגאלאץ, רומניה, חשון תרנ''ד (13.11.1893), לאביו<persName> יואל</persName> (בר אוריין, סוחר) ולאמו <persName>צפורה</persName> בת הרב <persName>ישראל רבינוביץ</persName> (דיין בהארלוב). (דודו הוא הפרופ' <persName>זלמן שכטר</persName> , יוצר הסמינריון למדעי היהדות בניו-יורק וחוקר ה"גניזה" הקאהירית).

 למד בחדרים ובישיבה פרטית ובן 11 השתתף עם חבריו בארגון נוער ציוני ויסוד הספריה "עבריה" בגאלאץ. המשיך ללמוד בבית-ספר יהודי למסחר ובגימנסיה רומנית, הצטיין וגמר ב"כתר" ובמדליה של זהב.

 בתרע"ב עלה ירושלימה ולמד שנה ציור ב"בצלאל", וכשחזר לביקור קצר לרומניה יצר יחד עם <persName>יעקב</persName> <persName>בוטושאנסקי </persName> (אח"כ עורך ה"פרעסע" בבואינוס איירס), <persName>מוטיה רבינוביץ</persName> והמשוררים <persName>יעקב גרופר ויעקב שטרנ</persName> <persName>ברג</persName> תנועה ציונית תרבותית צעירה בשם "ליכט". יצא לפאריס ולמד שנה וחצי באקדמיה לאמנויות היפות, ואח"כ סייר בגלריות ובמוזיאונים באיטליה ובגלל נסיבות מלחמת-העולם הראשונה הוכרח לחזור לרומניה ועסק שלש שנים בעבודה במסחר ובבתי-חרושת ובשעות הפנאי עסק בציור. אחרי המלחמה עבר לצ'רנוביץ והתמסר רק לציור. שם ארגן חבורה של אנשי אמנות ותרבות, ביניהם המשורר <persName>אליעזר שטיינברג,</persName> הסופר<persName> ביקיל</persName> והצייר <persName>קולניק</persName> , וניסה את יכלתו גם בכתיבת שירים באידית, בעתוני רומניה ואמריקה.

 ב-1920 נסע עם קולניק לניו-יורק וסידר את התערוכה הגדולה הראשונה של יצירותיו, בהנהלת <persName>אלפרד סטיגליץ</persName> , חלוץ האמנות המודרנית באמריקה, וזאת היתה התערוכה הראשונה של אמנות יהודית מקורית בגלריות הגדולות בניו-יורק, שהביאה לו הצלחה גדולה.

 בתחילת 1922 חזר ארצה, התישב בצריף בתלאביב והמשיך לצייר וב-1923 סידר את תערוכתו הראשונה בארץ במגדל דוד שבירושלים בחסותו של המושל סיר<persName> רונלד סטורס,</persName> שעם כל התנגדותו הפנימית למפעל הציוני לא יכול להשתמט מהחובות של חובב אמנות. אך הנציב העליון סיר <persName>הרברט סמואל</persName> סירב רשמית לכבד את התערוכה בביקורו בגלל קאולטרה-מודרנית של הציורים, שהיתה בניגוד לטעמו השמרני האישי. פגיעה זו בחופש היצירה נתנה דחיפה להתארגנות האמנים באגודת הציירים והפסלים בארץ, שלועד הראשון שלה נבחרו הוא והפסל<persName> מלניקוב</persName> והצייר <persName>זריצקי,</persName> ואח"כ היה במשך כמה שנים יו''ר האגודה.

 מ-1923 ואילך הציג את יצירותיו בגלריות בינתיים ודרוייה בפאריס, בגלריות טוט ולסטר בלונדון, בגלריות שונות בניו-יורק, סאן-פראנציסקו ולוס אנג'לס, ועור, וכן בתערוכות קיבוציות של גדולי האמנים בצרפת, אנגליה ואמריקה ובכל מקום גמרה עליו הבקורת את ההלל. גם בארץ הציג כמה פעמים את

 יצירותיו בתערוכות מיוחדות ב"בצלאל- בירושלים ובמוזיאון תל-אביב (שהיה אחד ממיסדיו והמוזיאון נפתח חגיגית בתערובת יצירותיו בחסותו של המיסד <persName>מאיר דיזנגוף</persName> ) וכן בתערוכות קיבוציות רבות של אמני הארץ.

 עבודותיו בצבעי שמן ומים וברישומים הוציאו לו מוניטין בינלאומי בתור הצייר הלאומי של ארץ-ישראל. הוא הראשון שהצליח להעלות על הבד והנייר את אופי הנוף ואור השמש של ארצנו, נוף של עצי זית ופרחי השרון, ואחת מיצירותיו אפשר להכיר בין אלף תמונות אחרות לפי הטכניקה והצבע המיוחדים לו שפיתח במשך 30 שנות עבודה. את ההגדרה וההערכה האופינית והקולעת ביותר למהותו האמנותית נתן <persName>ח. נ. ביאליק</persName> ב"הארץ" (18.2.26): "חלוץ האמנות, קדם בזה את כל יתר החלוצים, בה ראה וכבש. ואשרי ראובן שזכה לדבק בא"י בעצם פריחת כשרונו. כאן מצא את עצמו וכאן שחקה לו שעתו להגביה קומתו. אם יש צייר אמן אחד שהוא קבוע בא"י ממש, שקנה בה את עולמו ונתיחד בה - ראובן הוא האחד, ומי


 שרוצה לראות את א"י, אותה ואת המחובר לה <persName>בטהרתה</persName> <persName>העליונה</persName> , ילך אצל ציורי ראובן. האדמה הזאת, השדות וההרים האלה כמו שהם מבהיקים לפנינו בטהרתם החסידית מתוך ציורי ראובן, מזומנים הם מאז מעולם רק למדרך כף רגל של טהורים בני טהורים, יהודי שבת ויום-טוב, לבושי לבנים, כלם מפוזמקים משי ומסונדלים קטיפה".

 בין תמונותיו הנודעות: "משפחת הצייר", "הרוקדים במירון", ''המנגנים מצפת", "נוף בגליל", "צפת וסביבותיה", "ירושלים". תמונותיו נמצאות במוזיאונים ובאספים נודעים בעולם, ביניהם המוזיאון המודרני בניו-יורק, מוזיאון ברוקלין, מוזיאון סאן-אנטוניו במדינת טכסאס בארה"ב, במוזיאוני לונדון, מנצ'סטר, פאריס, מוזיאון ת"א, מוזיאון בצלאל בירושלים, ועוד, וכן ברשות הכנר ישה חפץ, הפסנתרן ארטור רובינשטיין, הכנר ולאדימיר הורוביץ, באספים של סם לואיסון בניו-יורק, ישראל זיו בלונדון, לו שטרן בניויורק, הלנה רובינשטיין, אדוארד וארבורג, כוכבי הקולנוע לואיזר ריינר ואדוארד ג'. רובינסון, ועוד. גם אותו ציירו ופיסלו הרבה אמנים נודעים, ביניהם הפסלת הנודעת<persName> חנה אורלוב</persName> (האוריגינל נמצא ברשותו והעתקותיו במוזיאוני מוסקבה וניו-יורק).

 יצר גם תפאורות להצגות תיאטרון. הצלחתו הראשונה היתה בתפאורות להצגת "יושקה מוזיקאנט" לדימוב על-ידי הלהקה הוילנאית בבוקארשט. אח"כ בשביל התיאטרון הארצישראלי הראשון, ב-1922, בשביל התא"י ב-1925 ("חלום יעקב" ועוד), בשביל "הבימה" (12 מחזות, ביניהם: "קשה להיות יהודי", "יום הששי הקצר", ''טארטיוף" למולייר, "בקצוי הכרך", "יום ולילה" "נח") ובשביל "אהל" ("הנסיון", "הרשלה מאוסטרופולה").

 פעל גם בשטחים אחרים בעניני חברה ואמנות כיו"ר מועצת "חוג הבימה", חבר הועד לבנין בית הבימה, מראשי היוזמים והמיסדים (ביחד עם <persName>ברוך</persName> <persName>אגדתי</persName> ) של הקרניבל לפורים בתל-אביב ("עדלידע") ובמשך שנים רבות עשה בשביל חגיגות אלה את עבודות הציור והקישוט. ב-1933 יסד ביחד עם <persName>ש.</persName> <persName>טולקובסקי</persName> את מועדון "רוטרי" בת"א והנו חבר ה"רוטרי" הבינלאומי עד היום.

 פרסם מאמרים בעניני אמנות בעתוני הארץ ובכתבי-עת אמנותיים באמריקה.

 ב-1940 נסע בפעם החמישית לאמריקה לשם סידור תערוכה ובגלל המלחמה ושיבושי הדרכים נאלץ להשאר שם שנים אחדות. סידר תערוכות-יחיד של יצירותיו בניו-יורק ובקאליפורניה, וב-1944 נערך "סיור" של 30 מתמונותיו במוזיאונים החשובים בארה"ב בחסותה של גלרית הטפילד מלוס אנג'לס. השתתף בכמה תערוכות אמנים, שהכנסתן היתה מוקדשת לקרן עזרה לארצות אירופה הנלחמות בנאציות, וביחד עם הציירים שאגאל וקיסלינג והפסל ליפשיץ היה חבר ועד האמנים באמריקה לעזרת אמני פאריס בגמר המלחמה.

 ב-1945 קיבל במכון למדעי היהדות של הד"ר סטיפן וייז את התואר דוקטור-כבוד לספרות עברית (לפניו ניתן שם תואר זה לביאליק ולטשרניחובסקי).

 נשא לאשה את <persName>אסתר</persName> בת <persName>אריה דייויס</persName> , ילידת אמריקה.

 נכתבו עליו הרבה מאמרים ומונוגרפות בכתבי עת ובאנציקלופדיות ובספרים בשפות שונות ברוב ארצות התרבות.

 ב-1946 חזר ארצה והמשיך לעסוק בציור ונבחר מחדש לועד אגודת הציירים והפסלים.

 אחרי יסוד מדינת ישראל נתמנה ביחד עם הפרופ' <persName>סוקניק</persName> והאדריכל <persName>קראקואר</persName> לועדת המומחים לקביעת צורת הסמל והדגל של המדינה. אח"כ נתמנה לכהונת דיפלומטית רמה כצירה הראשון של מדינת ישראל ברומניה.

 בנו:<persName> דוד יואל</persName> .

</p>
<p>

 תוספות: 

 בראשית שנת תש"י התפטר מתפקידו כציר ישראל בראשית שנת תש"י התפטר מתפקידו כציר ישראל ברומניה וחזר לארץ.

 (ראה בכרך זה, עמוד 1662)

 במוצא הספר

 אתה, הקורא. אם אינך מרוצה : לא מצאת בספר את תולדותיך, תולדות אבא, סבא. קרובים וידידים, שאף הם היו הבונים הראשונים ?

 מי אשם בכך ? - אתה, הקורא הבלתי מרוצה! פרסום רב נעשה למפעל. רבים נתבקשו בכתב ובעל-פה לשלוח חומר ותמונות ולא נענית.

 אם שלחת חומר- אין זאת כי לקה החומר בחסר. הזדרז, השלם את החומר, המצא תאריכים מדויקים ותמונות - והראוי יבוא באחד הכרכים הבאים ברשימת הבונים.

 אתה, המבקר הבלתי-מרוצה, לפי דעתך מקומו של פלוני-אלמוני לא יכירנו בספר כזה? הצללים מרובים היו בחייו האישיים ?

 יתכן. ואולם אין אנו בודקים את ציציותיו של כל חלוץ מהחלוצים. קנה-המידה היחידי שלנו - הם פעליו למען מדינת ישראל, אם בחומר ואם ברוח, אם ביד ואם בלב, אם בעט ואם באת. כל מי שהגדיל את הבנין, אם בלבנה בודדת או בנדבך שלם, אם בעמוד-התווך או בתוספת צנועה אחרת - כשר הוא לבוא ברשימת הבונים. כל מי שמשתתף במערכת-פלאים זו של הבנין, אם כמפקד ואם כחיל פשוט מן השורה - ברוך יהיה לנו!

 זהו. איפוא, קנה-המידה שלנו, ועל-פיו יש לקבוע גם את ההערכה ורק לאורו יש לגשת אל הספר הזה גישה של בחינה ובקורת.

 להתראות בכרך הבא! ד ו ד ת ד ה ר

 הערות, הוספות, השלמות וכל מיני מלואים בקשר עם מה שנתפרסם ב-4 הכרכים נקבל בתודה לפי המען: דוד תדהר ת. ד. 475 תל-אביב.


 הערכים האישיים

</p></div>
         <div type="bibliogrphy">
            <listBibl>
<bibl>Volume: #4 ,Page: 1658 ,URL: http://www.tidhar.tourolib.org/tidhar/view/4/1658</bibl><bibl>Volume: #4 ,Page: 1659 ,URL: http://www.tidhar.tourolib.org/tidhar/view/4/1659</bibl>
<bibl>Volume: #4 ,Page: 1660 ,URL: http://www.tidhar.tourolib.org/tidhar/view/4/1660</bibl>
<bibl>Volume: #4 ,Page: 1661 ,URL: http://www.tidhar.tourolib.org/tidhar/view/4/1661</bibl>
<bibl>Volume: #4 ,Page: 1662 ,URL: http://www.tidhar.tourolib.org/tidhar/view/4/1662</bibl>
<bibl>Volume: #4 ,Page: 1663 ,URL: http://www.tidhar.tourolib.org/tidhar/view/4/1663</bibl>
            <bibl>Volume: #4 ,Page: 2064 ,URL: http://www.tidhar.tourolib.org/tidhar/view/4/2064</bibl></listBibl>
         </div>
      </body>
  </text>
</TEI>
