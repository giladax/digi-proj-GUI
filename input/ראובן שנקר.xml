<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #16 ,Page: 4899 ,URL: http://www.tidhar.tourolib.org/tidhar/view/16/4899</bibl><bibl>Volume: #16 ,Page: 4900 ,URL: http://www.tidhar.tourolib.org/tidhar/view/16/4900</bibl>
<bibl>Volume: #16 ,Page: 4901 ,URL: http://www.tidhar.tourolib.org/tidhar/view/16/4901</bibl>
<bibl>Volume: #16 ,Page: 4902 ,URL: http://www.tidhar.tourolib.org/tidhar/view/16/4902</bibl>
<bibl>Volume: #16 ,Page: 4903 ,URL: http://www.tidhar.tourolib.org/tidhar/view/16/4903</bibl>
<bibl>Volume: #16 ,Page: 4904 ,URL: http://www.tidhar.tourolib.org/tidhar/view/16/4904</bibl>
<bibl>Volume: #16 ,Page: 4905 ,URL: http://www.tidhar.tourolib.org/tidhar/view/16/4905</bibl>
<bibl>Volume: #16 ,Page: 4906 ,URL: http://www.tidhar.tourolib.org/tidhar/view/16/4906</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>ראובן שנקר</persName>

</head>
         <div><p> נולד בעיירה דיניביץ (פלך פודוליה, אוקראינה) בשנת תרנ"ו (5 באפריל 1896).

 לאביו <persName>מאיר</persName> (יהודי ישר-לב, בעל מידות טובות, מוכן תמיד לעזור לזולת) ולאמו <persName>רחל</persName> בת<persName> ראובן</persName> <persName>ויסוצקי.</persName>

 הוריו נפטרו ברוסיה לפני המלחמה השניה. למד ב"חדר" וכאבטודידאקט רכש לו השכלה כללית וכמה שפות לועזיות.

 בצעירותו עברה משפחתו לעיר-המרפא יוופאטוריה שבקרים. היהודים בקרים היו רחוקים מכל תודעה לאומית, רובם מתבוללים. היהודים, שהגיעו לקרים מאזורים אחרים ברוסיה, סייעו להחדרת הרגש הלאומי בקרב היהודי הקרימאי.

 בגיל צעיר ביותר נרתם בעול הפעילות הציונית ויסד . עם חבריו ביוופאטוריה את מפלגת "צעיריציון", "החלוץ", "מכבי" ו"סקאוטינג" (צופים). עבר על פני ערי קרים, בנושאו את דבר הציונות.

 כבן 18 נבחר כחבר המועצה של קהילת יוופאטוריה, בת ששת אלפים יהודים בתוך אוכלוסיה של 40 אלף תושבים.

 בגיל 19 עבר לסימפרופול, עיר הבירה של קרים, והשתתף שם בועידה הציונית ובכינוס של "צעירי ציון" שנערכו בשנת 1918. היתה זאת תקופה של תוהו ובוהו ברוסיה, חילופי משטרים ומלחמת אזרחים. חצי-האי קרים נשאר תחת שלטון "הלבנים", כאשר רוב שטחה של רוסיה היה תחת שלטון "האדומים" (בולשביקים). לקרים נהרו פליטים יהודים רבים ובני-נוער ציונים, מתוך תקווה להגיע לארץ, ישראל מנמלי קרים, שהיוו פתח יחיד של רוסיה הסגורה אל רחבי-העולם.

 עמד לצדם של הפליטים, דאג לצרכיהם והקים עם חבריו את הצרכניה "אחווה", שמטרתה היתה לספק להם מזון והיות מנהלה. כן יסדו את החווה החקלאית של "החלוץ".

 ביוני 1920 עלה לארץ עם קבוצת החלוצים

 הראשונה מקרים. על עלייתו הוא מספר, בין היתר: בפברואר 1920 הגיעו אלינו הידיעות המסעירות על קרב תל-חי, על מות-הגבורים של טרומפלדור וחבריו, באמצעות החברים , שהתרכזו בקושטא. הידיעות האלה חישמלו את כולנו וקמנו כאיש אחד לעלות לארץ, על-אף-כל הקשיים, בלי פקפוקים ונגד דעת ההורים. נטשנו משרות וספסלי-לימוד, ולאחר חדשים מועטים הצלחנו להשיג דרכונים ובתחילת מאי של שנת 1920 יצאה הקבוצה הראשונה לדרך...

 בבואו לארץ עבד זמן קצר בבאר-יעקב במטעי שקדים. עבר לטבריה ונמנה עם מקימי מחנההעבודה ליד חמי-טבריה, בו היו שש מאות חלוצים, שעסקו בסלילת הכבישים שבאזור טבריה-צמחטבחה, והוא ביניהם.

 באחד פיצוצי הסלעים בעת סלילת הכביש נפצע קשה ושכב שלשה חדשים בבית-החולים.

 בהבריאו, חזר למחנה ליד המושבה מגדל, מקום-ריכוז של עובדי הכבישים, בנושאו את הרעיון של ייסוד "גדוד-העבודה הראשון על-שם <persName>יוסף טרומפלדור</persName> ", שתכליתה: כיבוש העבודה, הגנה, התיישבות, קליטת העליה והכשרתה לעבודה גופנית, באחת - "להיות חלוץ לפני המחנה".

 היה ממנסחי תקנות ה"גדוד", נעשה בו לדמות מקובלת ואהודה על כולם.

 לאחר התאונה בעבודה לא היה עוד מסוגל לחזור לעבודה פיסית קשה, אם-כי זמן-מה עסק מטעם ה"גדוד" ביישור חולות בתל-אביב. בהיווסד ההסתדרות העובדים בחיפה (חנוכה תרפ"א-1920) הוחלט לאחד את שתי קופות-חולים ארציות של "הפועל הצעיר" ו"אחדות העבודה", שפעלו עד אז לחוד. על-פי הצעתו של<persName> אברהם</persName> <persName>הרצפלד</persName> (ראה בכרך ב') הוא צורף למרכז הראשון של קופת-חולים.

 ב-1923 נשא לאשה את <persName>צילה</persName> בת<persName> זאב גולדין</persName> והשתקעו בירושלים, מקום שם היה מרכז קופתחולים.

 ב-1925 עבר לתל-אביב עם מרכז קופת-חולים, בו עבד 8 שנים והיה בין בוניה של הקופה ומנהלה המשקי בתנאים הקשים, בשנים הראשונות לקיומה.

 ב-1925 עזב את קופת-חולים וכשנתיים אחר-כך היה מנהלו של הדפוס הקואופרטיבי "אחדות" בתלאביב. מאז החל לפעול במוסדות הכלכליים של ההסתדרות, בקואופרציה ובארגון קופות-מילווה ברחבי הארץ.

 ב-1931 נתקבל לעבודה בבנק הפועלים (המוסד הכספי המרכזי של ההסתדרות, שהוקם ב-1921), בו עלה דרגה-דרגה.

 ב-1936 נבחר כמנהל "קופת מילווה וחסכון" של העובדים בתל-אביב, שמטרתה היתה לסייע בידי הפועל הבודד ולעמוד לימינו, במתן הלוואות לצרכים קונסטרוקטיביים. תודות למרצו, כשרונו ויזמתו העלה


 את המוסד המשקי הזה לרמה, עם סניפים רבים בארץ, שמילאו תפקיד חשוב בהסתדרות ובמדינה. הונם העצמי גדל ועם ריבוי האמצעים הסתעף והתרחב היקף פעולותיהן של קופות-מילווה.

 ב-1950 נתמזגה קופת מילווה וחסכון בתל-אביב עם בנק הפועלים, ובשנת 1957 שאר הקופות בארץ. נתמנה כמנהל בהנהלת בנק הפועלים ובתפקיד זה פעל עד יומו האחרון. גם במישור זה גילה בקיאות רבה בעבודתו וידע תמיד לנתח נכון את התמורות, שחלו במשק ובחברה ולסגל בהתאם לכך את פעולת הבנק ואת הפעולה הפיננסית של חברת העובדים.

 איש המעשה והחזון, לא הירבה לדבר, אלא פעל והפעיל אחרים. הצטיין בכושר עבודתו ללא ליאות. תפקידים רבים הוטלו עליו ומרצונו הטוב העמיס על עצמו משימות חשובות.

 פעל בהקמת קופות-תגמולין במקומות העבודה ועשה רבות להרחבת רשת הקופות. חבר הנהלת "גמול" מראשית צעדיה ובשנים האחרונות שימש יושב-ראש החברה.

 כל שנותיו שקד על טיפוח הקשר עם הקואופרציה ההסתדרותית לכל חלקיה וגווניה, כאב את כאביה ושמח בהישגיה. יזם קרנות משותפות עם הסוכנות היהודית והממשלה למימון מפעלי הקואופרציה.

 עזר בהקמת קואופרטיבים חדשים (כגון הקואופרטיב לעיבוד יהלומים) ובגידולם והתפתחותם של הקואופרטיבים הקיימים (כגון לתחבורה) ואף היה חבר הוועדה הצבורית, אשר עסקה בחקר מצבם. נטל חלק גם בעניני הקאופרציה החלקית, ולמועצת ההסתדרות ב-1930 הגיש הצעה על עליה והתישבות קואופרטיבית.

 בשנתיים האחרונות לחייו התמסר להנהלת הבנק לחרושת ולמסחר, שעבר לאחר גלגולים רבים לבעלותם המשותפת של חברת העובדים ובנק הפועלים. פעל בזמן האחרון להקמתה של חברת "אמות" - השקעות בערבון מוגבל, וכיוון ראשית צעדיה, והיה יושב-ראש שלה.

 בין יתר פעולותיו יש עוד לציין: פיתוח תכניות החסכון הבנקאיות המיועדות לציבור הרחב, פיתוח החסכון המאורגן והשתתפותו בועדת הביצוע של תכנית חברת העובדים להשקעות כספי קרנות הביטוח וקופות תגמולין. ראה בועדת הביצוע מכשיר ראשון במעלה לתכנון התפתחותו ומימונו של המשק העצמי של העובדים.

 בבואו לארץ היה חבר ב"אחדות העבודה" עד מיזוגה עם מפלגת פועלי ארץ ישראל, אליה הצטרף והיה חבר הוועדה הכלכלית ווועדת הכספים במרכז מפא"י.

 השתתף בקונגרס הציוני ה-14 בווינה (1925) מטעם קופת חולים.

 ב-1962 - באמריקה בשליחות בנק הפועלים.

 חבר ההגנה, ביתו שימש לצרכיה.

 עם קום המדינה, בתום מלחמת השחרור, כיהן בגזברות של צה"ל בהתהוותו.

 לעתים כתב בכתבי-עת שונים על נושאים כלכליים-משקיים.

 כמה מהרצאותיו, כגון "עליה והתישבות קואופרטיבית", "בעיות חסכון" ועוד ראו אור בדפוס ובהקטוגראף.

 צנוע באורח-חייו, איש שיחת-רעים, נאה-הליכות, בלט ביושר דרכו, בדעתו השקולה ורוחו הטובה. ביתו פתוח לכל והפונה אליו מצא אצלו אוזן קשבת, עצה וסעד. תמיד מוכן לעזור לקשיי-יום, בצר להם.

 בשנים האחרונות נתרופפה בריאותו, אך לא האיט את קצב עבודתו, המשיך בה במלוא תנופתו, בהיותו גדוש תכניות חדשות, שלא נתגשמו, כי פסק הלב לפעום בו.

 נפטר בי"א בסיון תשכ"ה (11 ביוני 1965) והובא לקבורה בבית-העלמין קרית-שאול.

 הנהלת בנק הפועלים, "גמול" וחברת-העובדים הנציחו את זכרו על-ידי הקמת קרן (מאה אלף לירות) למתן מילגות לתלמידים מצטיינים במכון למדעי עבודה באוניברסיטת תל-אביב. הקואופרטיבים לתחבורה "אגד" ו"המקשר" בונים תחנת-אוטובוסים בירושלים ועל-ידה בית-תרבות, שישא את שמו "יד ראובן".

 צאצאיו : <persName>רחל </persName> (מורה) אשת <persName>יוסף אראלי, מרים</persName> אשת<persName> פרץ ווייס </persName> (ניספה בתאונת-דרכים).

 נכדיו: <persName>אבנר </persName> (חייל), <persName>רוני, עופר, ורד.</persName> (מ. ה.)

</p></div>
         <div type="bibliogrphy">
            <listBibl>
<bibl>Volume: #16 ,Page: 4899 ,URL: http://www.tidhar.tourolib.org/tidhar/view/16/4899</bibl><bibl>Volume: #16 ,Page: 4900 ,URL: http://www.tidhar.tourolib.org/tidhar/view/16/4900</bibl>
<bibl>Volume: #16 ,Page: 4901 ,URL: http://www.tidhar.tourolib.org/tidhar/view/16/4901</bibl>
<bibl>Volume: #16 ,Page: 4902 ,URL: http://www.tidhar.tourolib.org/tidhar/view/16/4902</bibl>
<bibl>Volume: #16 ,Page: 4903 ,URL: http://www.tidhar.tourolib.org/tidhar/view/16/4903</bibl>
<bibl>Volume: #16 ,Page: 4904 ,URL: http://www.tidhar.tourolib.org/tidhar/view/16/4904</bibl>
<bibl>Volume: #16 ,Page: 4905 ,URL: http://www.tidhar.tourolib.org/tidhar/view/16/4905</bibl>
<bibl>Volume: #16 ,Page: 4906 ,URL: http://www.tidhar.tourolib.org/tidhar/view/16/4906</bibl>
            </listBibl>
         </div>
      </body>
  </text>
</TEI>
