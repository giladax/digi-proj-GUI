<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 527 ,URL: http://www.tidhar.tourolib.org/tidhar/view/1/527</bibl><bibl>Volume: #2 ,Page: 555 ,URL: http://www.tidhar.tourolib.org/tidhar/view/2/555</bibl>
<bibl>Volume: #2 ,Page: 556 ,URL: http://www.tidhar.tourolib.org/tidhar/view/2/556</bibl>
<bibl>Volume: #2 ,Page: 557 ,URL: http://www.tidhar.tourolib.org/tidhar/view/2/557</bibl>
<bibl>Volume: #2 ,Page: 558 ,URL: http://www.tidhar.tourolib.org/tidhar/view/2/558</bibl>
<bibl>Volume: #2 ,Page: 559 ,URL: http://www.tidhar.tourolib.org/tidhar/view/2/559</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>רבי ישראל משקלוב</persName>

</head>
         <div><p> נולד בשקלוב, ליד מוהילב שע''נ הדניפר (רוסיה הלבנה) סמוך לשנת תק"ל (1770), לאביו ר'<persName> שמואל</persName> בן הרב ר' <persName>עזריאל </persName> (שנשלח מטעם אספת רבנים ועס קנים בוילנא לחזק את מעמדם של שרידי האשכנזים בירושלים ועלה ארצה עם בני ביתו בשנת תקל"ב, ואחרי שלמד את המצב וחקר בדבר הפעולות הנחוצות לביצור מעמד האשכנזים בירושלים יצא להשתדל באיסטמבול וברוסיה ופולין למען ביצוע הפעולות ובדרכו חזרה אל הארץ נפטר באיזמיר וכל עמלו היה לשוא).

 למד תורה מפי גדולי הדור ובעודו צעיר נתפרסם כחריף ובקי וחסיד בכל מעשיו, עד כי הגר"א מוילנה, שהיה מקפיד מאוד בבחירת האנשים שיהיו בקרבתו, קירב אותו אליו לבן-ביתו ובששת החדשים האחרונים לחיי הגאון היה משמשו ולומד תורה מפיו (עד פטירת הגאון ביום י"ט תשרי תקנ''ח).

 אחרי פטירת הגר"א נתמנה למגיד ודרשן בקהלת שקלוב המפוארת בגדולי התורה שבה. שם השתתף ופעל ביחד עם רבי <persName>בנימין ריבעלעס-ריבלין</persName> ובנו רבי הלל ויתר תלמידי הגר''א ביסוד תנועת "חזון ציון" ובכנסיה הגדולה של רבנים ועסקנים למען ארגון העליה והקמת ישוב אשכנזי-פרוש בארץ הקודש ובעיר הקודש, ברוח שאיפת חייו (שלא נתמלאה) וצוואתו של רבם הגר"א. ואחרי שבשנת תקס"ח עלה ר'<persName> מנחם מנדיל</persName> משקלוב כחלוץ לפני המחנה, עלה ר' <persName>ישראל</persName> בשיירה<persName> הגדולה </persName> הראשונה של הפרושים שמנתה כ-70 נפש מערי ליטא ורייסין, הגיעו ארצה ימים אחדים לפני ראש השנה תק"ע, ובגלל הקשיים העצומים להתישבות אשכנזים גלויים ויסוד עדה אשכנזית בירושלים התישבו בצפת, שבה, כבר היתה קיימת עדה אשכנזית של חסידים, ור' ישראל היה רבה ומנהיגה של העדה.

 העדה החדשה עמדה על סף סכנת התפוררות מחוסר אמצעים למחיה, כי הוצאות הדרך, שארכה כמה חדשים, אכלו את שארית כספם, שהצטיידו בו, ועוד בשנת תק"ע יצא לחו"ל לעורר את לב נדיבי העם לתמוך באחיהם שומרי חזקת הירושה על ארץ האבות בשם כל האומה, והצליח במסעו "ליסד יסודות קבועות לישוב ארצנו בכל גלילות ליטא ורייסין" (דברי עצמו בהקדמה לספרו "פאת השולחן"), ובאותו מסע הדפיס בתקע"ב במינסק את ספרו "תקלין חדתין" (פירוש על מסכת שקלים עפ"י הגהות הגר"א).

 בקיץ תקע"ג חזר ארצה והנה פרצה מגפה בצפת ורבים נמלטו לכפרים ולירושלים, וגם הוא ובני ביתו יצאו להמלט שמה, ובעברם בכפר שפרעם, שהיה בו אז ישוב יהודי עתיק וקטן, מתה עליו אשתו בערב חג השבועות ונקברה שם. אחרי החג עלה ירושלימה, אך גם שמה הגיעה המגפה ובחדשי

 תמוז ואב נספו שני בניו, שתי בנותיו (שתיהן ביום אחד) וחתנו. נשארה לו בת קטנה חולה וגם הוא חלה. אז נדר נדר, שאם יקימהו השי"ת מחליו יחבר את הלכות סדר זרעים והמצוות התלויות בארץ לפי תלמוד ירושלמי בשיטת רבו הגר"א, והנה ראה בחלומו איש נוגע בו ומעוררו ואומר לו: "נגוף ורפוא", ומיד אחרי זה החלימו הוא ובתו. (כך הוא מספר בהקדמה לספרו "פאת השלחן").

 בראשית תקע"ד, אחרי שנעצרה המגפה, חזר לצפת, נשא לאשה את יוטא ביילא בת הרב דוד סגל מיאמפולי, נתמנה ביחד עם ר' ברוך בענדיט והאחים ר' יעקב קאפיל ור' שמחה בני הרב בנימין, בהסכם שעליו חתומים ארבעים מנכבדי צפת, לעמוד בראש כולל הפרושים (מיום ה' דחוה"מ פסח תקע"ד). המשיך לנהל את עדתו "הנהגתם וכלכלתם ולראות כל צרכי סיפוקם וסדר לימודם" (דברי עצמו), עמל וסבל רבות למען החזקת קיום העדה ונשא את לחץ השליטים הערבים שהעיקו על העדה בסחיטת מסים וארגוניות, ביחוד מעת שג'זאר פחה מושל עכו רצח את השר<persName> חיים</persName> <persName>פרחי </persName> מגן היהודים ואח"כ הכביד את ידו על יהודי הגליל ותבע מהם את כל הארנוניות בעד השנים שעברו ושכבר ויתר עליהן, וכשבא לעכו להשתדל בעד עדתו שם אותו הפחה במאסר כדי לסחוט כספים בעד פדיונו. גם אסונות משפחתיים באו עליו במות שני בניו מאשתו השניה ורק בנותיו נשארלו.

 לפי הצעת עסקנים מליטא שלח ר' ישראל בשנת תקצ"א את ר' <persName>ברוך הרופא</persName> בן ר' <persName>שמואל</persName> , יליד פינסק, לחפש את עקבות "עשרת השבטים" בתימן, ור' ברוך עלה שם לגדולה כרופא המלך ואחרי כמה שנים הרג אותו מלך תימן, ועקבותיו נתגלו על-ידי ר'<persName> יעקב ספיר</persName> בעת ביקורו בתימן.

 בליל י''ג אדר תקפ"ה התמוטט עליו הבית בגלל גשמי-זעף ורוחות-סערה, אף הוא ובני-ביתו ניצלו בנם והוצאו מתוך המפולת. אז ראה בכך הזכרה מן השמים על שלא שילם את נדרו לחבר את הספר על הלכות סדר זרעים, ותוך כל טרדותיו הפרטיות והצבוריות נגש אל העבודה וחיבר את הספר "פאת השלחן" (בסגנון השלחן ערוך) על סדר זרעים (כהשלמה ל"שלחן ערוך" של רבנו<persName> יוסף קארו</persName> מצפת, שפסח על הלכות אלה, שבזמנו לא היה בהן ענין למעשה) ואת הביאור מסביבו בשם "בית ישראל". והיה בדעתו לצאת לחו"ל לכשיגמור את חיבור הספר, להשגיח בעצמו על הדפסתו, לבל תחולנה בו שגיאות, אך הדבר לא היה אפשרי בגלל היותו עסוק מאד בשרות הצבור. בתקצ"א עלה ארצה ר' יש<persName>ראל ב"ק</persName> מברדיצ'ב ויסד בית-דפוס בצפת בתקצ"ב. לשמחתו הרבה של ר' ישראל משקלוב, ובשנת תקצ"ד היה מוכן למסור את ספרו להדפסה. והנה ביום ח' סיון פרץ מרד הפלחים נגד השלטון המצרי של


 אברהים פחה, ושרידי הטבח והשוד נמלטו אל ההרים והכפרים וגם ר' ישראל נמלט עם בני-ביתו לעין זיתים, ולמרות המשמרות שהעמידו המורדים בדרכים עלה בידי להודיע בידי רץ למושל ולקונסולים בבירות על השואה המשתוללת בצפת ואז נשלח צבא רב ושם קץ ל"ביזה" ולהפקדות אחרי 33 יום. אחרי שקוט הארץ תיקן ר' ישראל ב"ק את בית דפוסו ואז מסר לו את הספר "פאת השלחן" והדפסתו נגמרה בשנת תקצ"ו.

 בעשרה בטבת תקצ"ז נסע רבי ישראל ירושלימה בפקודת הועד האמסטרדמי למען הישוב ("הפקידים והאמרכלים דארה"ק באמשטרדם") לגמול את קנית החצר למרכז ובית- מדרש לעדת הפרושים (היא "החצר" שמילאה תפקיד בריב הגדול בעדת הפרושים בירושלים בין סיעת "החצר", שתמכה בהקמת מרכז העדה בחצר זו, ובין סיעת "החורבה", שדרשה פעולה מאומצת לגאולת "החורבה של רבי יהודה חסיד" כדי להקים בה את מרכז העדה ובית-מדרשה) ולבנות בה את בית-המדרש "סוכת שלום". (בית-המדרש הראשון שהוקם אח"כ בשטח "החורבה" אחרי גאולתה נקרא "מנחם ציון"). באותו הזמן נסעו אשתו ובני-ביתו להתרחץ בחמי טבריה. והנה הגיעתו הבשורה הרעה על הרעש שהחריב את צפת ביום כ"ד טבת (1.1.1837) ויהודים למאות נספו תחת המפולת. מיד לקח בהלואה מעשירי הספרדים 12 אלף גרוש ושלח את חתנו רבי <persName>ישעיה ברדקי </persName> ואת רבי <persName>אריה</persName> נאמן העדה ועוד עשרים איש לעזרה ולהצלה ולגמול חסד עם החיים ועם המתים. חיבר קינה שהקריא בהספד שערכו ראשי הספרדים בבית-הכנסת ע"ש רבן יוחנן בן זכאי והריץ מכתבים לועד האמסטרדמי ולכל הרבנים והגבאים הפעילים בארצות הגולה למען הישוב בארה"ק ודרש עזרה, שאמנם באה ביד נדיבה. (על יסוד מכתבו ערך גם ה"חתם סופר''' מוקירו מרחוק, הספר בפרסבורג על הרוגי צפת ועורר את יהודי הונגריה לעזרה נדיבה לנשארים, ואח"כ אמר, שיהודי צפת נענשו משום שהזניחו את ירושלים). 

 אחרי האסון התישב ר' ישראל עם משפחתו בירושלים והיה רבה ומנהיגה של העדה ושקד על טובתה בחומר וברוח. גם ראשי הערבים כיבדוהו מאוד, וכפי שנשמר במסורת המשפחה עלה בידו באורח פלא להציל את העדה מרעב ולספק לה לאפית מצות בשנת בצורת חטים שקיבל בהקפה מבידואים שהופיעו לפתע לפני ביתו עם גמליהם הטעונים חטים, בה בשעה שישב ודאג מאין ישיג את ההלואה לספק אוכל לעדתו. הבידואים הסכימו למכור לו את מטענם בהקפה, על סמך פתקא שקיבלו ממנו על החוב, ואח"כ לא באו לגבות את החוב לא בימיו ולא בימי הנהגת חתנו ר' ישעיה.

 בראשית קיץ תקצ"ט נסע לטבריה ושם נפל למשכב ונפטר ונקבר ביום ט' סיון תקצ"ט, וחתנו

 ר' ישעיה ברדקי, שעזר לו לעת זקנתו בהנהגת העדה ירש את מקומו אחריו.

 מלבד הספר "תקלין חדתין" ו"פאת השלחן" נשארו ואחריו בכתב-יד קונטרס "מנוחה ונחלה" (בעד ביטול "תקנת העזבונות" שהיתה נהוגה בעדה הספרדית מימים קדמונים, שהעדה "יורשת את רכושו של כל נפטר שאין אתו בנים בירושלים); "ספר זכרון" על מסכת אבות ; חידושים על אגדות הש"ס; דרושים שונים; חידושים על הש"ס בהלכה; "זכר רב". סידר את באור הגר"א על שולחן ערוך "אורת חיים" וחלק מיורה-דעה וכן את פירוש הגר"א לספר "יצירה" יחד עם הרב מנחם מנדל משקלוב בירושלים וחיבר אתי הלקוטים שהוסיף הגר"א במהדורות האחרונות ; שני הספדים על הרוגי צפת שדרש בבית הכנסת ''קהל ציון" של הספרדים וביהכ"נ "סכת שלום" להאשכנזים בירושלים.

 בתרצ"ט, לתקופת מאה שנה לפטירתו, הוציא לאור פנחס גרייבסקי את פרשת חייו ופעולותיו בשם "תפארת ישראל בא"י".

 השאיר אחריו שתי בנות: <persName>שיינדל וברכה</persName> . צאצאי<persName> שיינדל</persName> אשת הרב ישעיהו ברדקי:

<persName>דינה</persName> אשת הרב אללהו בכור חזן, נכד הרב הראשון לציון בירושלים חיים דוד חזן (ח"ד בדרא), רב וראש ישיבה בטריפולי ואח"כ ראב"ד ור"מ באלכסנדריה, יו"ר ופעיל בכנסית הרבנים בקרקוב תרס"ג. 

<persName>חנה</persName> אשת נתנאל לוריה, סופר ומזכיר של כולל רייסין, סוכן ונאמן בבית החולים "בקור חולים הוספיטאל".

<persName>אלקה</persName> אשת הרב נתן נטע נטקין ת"ח ושד"ר למען המוסדות הא"י מארצות הברית. <persName>שמואל עקיבא</persName> (במצרים).

<persName>שלמה</persName> , ש"ץ ראשי בביהכ"נ של "החורבה", חתן הרב הראשי, ר' שמואל סלאנט.

 צאצאי<persName> ברכה</persName> אשת משה יוסף גרובר (שעלה מקוסוב פלך גרודנה, מופלג בתורה):<persName> דוד</persName> , חלבן בירושלים שהתפרנס ממכירת חלב ותוצרתו וגם ממלאכת מכבש הדפוס בדפוס ישראל ב"ק ;<persName> מנחם מנדל</persName> (ע"ש הרב מנחם מנדל משקלוב, חלוץ הפרושים לא"י. ממניחי יסודות ישוב החדש של האשכנזים הפרושים בא"י), המכונה "ווקאף" עסק בבנין השכונות הראשונות בירושלים אשר מחוץ לחומה, היה המפקח על עובדי הבנינים ודאג להמצאת חמרי הבנין הנחוצים. גם בנין מושב הזקנים לאשכנזים בירושלים נבנה עלי ידו. במשך 60 שנה לא יצא מתחומה של ירושלים, נפטר בשנת תרע"ד. השאיר אחריו בן יחיד, <persName>יצחק אייזיק</persName> , מעשרה בנים שמתו עליו בילדותם ; <persName>יהודה (דריף)</persName> , היה המדפיס הראשי בבית דפוסו של ר' ישראל ב"ק ור' ישראל פרומקין בעל "החבצלת".

 צאצאיהם הסתעפו למשפחות רבות אוכלוסיו בישוב האשכנזי, הפרושים והחסידים.


</p></div>
         <div type="bibliogrphy">
            <listBibl>
<bibl>Volume: #1 ,Page: 527 ,URL: http://www.tidhar.tourolib.org/tidhar/view/1/527</bibl><bibl>Volume: #2 ,Page: 555 ,URL: http://www.tidhar.tourolib.org/tidhar/view/2/555</bibl>
<bibl>Volume: #2 ,Page: 556 ,URL: http://www.tidhar.tourolib.org/tidhar/view/2/556</bibl>
<bibl>Volume: #2 ,Page: 557 ,URL: http://www.tidhar.tourolib.org/tidhar/view/2/557</bibl>
<bibl>Volume: #2 ,Page: 558 ,URL: http://www.tidhar.tourolib.org/tidhar/view/2/558</bibl>
<bibl>Volume: #2 ,Page: 559 ,URL: http://www.tidhar.tourolib.org/tidhar/view/2/559</bibl>
            </listBibl>
         </div>
      </body>
  </text>
</TEI>
