<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3035 ,URL: http://www.tidhar.tourolib.org/tidhar/view/8/3035</bibl><bibl>Volume: #8 ,Page: 3036 ,URL: http://www.tidhar.tourolib.org/tidhar/view/8/3036</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>רבקה נוביק</persName>

</head>
         <div><p> נולדה בשנת תר"ס (1900) בקיוב שברוסיה. לאביה<persName> אריה יורובוי</persName> ולאמה <persName>טובה </persName> (גיטה) בת <persName>אברהם</persName> <persName>שפירא,</persName> מקיוב.

 אחיה <persName>ישראל אביבי </persName> (כרך ד', עמוד 1881).

 ב-1914 עלתה לארץ עם המשפחה והשתקעו בפתחתקוה. לרגל קשיי ההתערות הכלכלית של המשפחה בראשית קיומה בארץ, יצאה גם הנערה רבקה לעבודה בפרדסים. התיחסה לנטיעות בחרדה לגורלן ולגידולן כאילו היו שלה וטיפלה בהן בחיבה ובמסירות.

 התנדבה לעזרה לחולים ולנדכאים, ואחרי הגירוש מיפו (אביב 1917), שקדה ביחוד לעזור למגורשים חולים ולסידור מקומות--מחסה למחוסרי קורת-גג שבין המגורשים.

 ב-1919 הצטרפה לקיבוץ מרחביה ועבדה שם כשנתים. אך לא יכלה להסתגל לחיים הקיבוציים וב-1921 חזרה לפתח-תקוה.

 באותה שנה נישאה <persName>למשה נוביק (</persName> ראה ערכו בכרך זה).


 עם מילוי חובותיה כרעיה וכאם ובעבודות הבית והמשק מסרה הרבה יותר מכוחה ומזמנה לעזרה וסעד לזקוקים. הנהיגה מתן חלב לילדים בבתי-הספר, ובאין מנגנון שכיר לעשית העבודה, היתה אוספת בעצמה חלב בכדים ומביאה בעצמה לבתי-הספר. כן שקדה על עזרה לחולים עניים, שאין להם מקום בבית-חולים והיתה אוספת כספים לטובת משפחות סובלות מחסור.

 יסדה בפתח-תקוה את בית התינוקות הראשון בארץ, ששימש דוגמה למוסדות שיצרו אח"כ ארגוני הנשים בערים ובמושבות בשביל ילדי עוני וחסרי בית הורים. ומשהחלה ויצ"ו עוסקת בפעולות למען האם והילד, היתה היא הרוח החיה והזרוע המבצעת בפעולות אלה בסניף פתח-תקוה.

 בתקופת ההעפלה טיפלה גם באיכסון וכלכלה לעולים "בלתי חוקיים", בצריפים שבחצרה (אף כי הדבר היה כרוך בסכנת משפט פלילי ומאסר), עד שהועברו לסידור בעבודה במקומות אחרים.

 ב-1940 נבחרה למועצת העיריה מטעם ויצ"ו והתאחדות נשים לשווי זכויות, ועליה הוטל תפקיד ראש למחלקה לעבודה סוציאלית (אח"כ יו"ר לשכת הסעד המקומית). כאן מצאה לה כר נרחב לעבודה, ולא הסתפקה בניהול ופיקוד, אלא בכל התענינה במישרין ואף הטתה שכם ל"עבודה השחורה", ולמשפחות שמטעמי כבוד לא יכלו להתיצב במחלקה לנצרכים גלויים היתה שוקדת להמציא עזרה בצנעה, וביחוד עזרה קונסטרוקטיבית.

 בתקופת המאסרים והמעצרים הפוליטיים ב-1946, כשרבים נעצרו על-ידי הבולשת בשל השתייכות למחתרת, שקדה על עזרה למשפחותיהם ותוספת מזון והלבשה להם עצמם במחנות המעצר, וכשנוסדה לצורך פעולות אלה אגודת "לאסירינו" היתה היא יו"ר הסניף המקומי.

 אספה לביתה יתום קטן שהגיע ארצה באנית מעפילים וגידלתו כבן.

 נפטרה בפתח-תקוה, י"ט טבת תש''ט (20.1.1949).

 בניה :<persName> יהודה</persName> ז"ל, <persName>דוד.</persName>

</p></div>
         <div type="bibliogrphy">
            <listBibl>
<bibl>Volume: #8 ,Page: 3035 ,URL: http://www.tidhar.tourolib.org/tidhar/view/8/3035</bibl><bibl>Volume: #8 ,Page: 3036 ,URL: http://www.tidhar.tourolib.org/tidhar/view/8/3036</bibl>
            </listBibl>
         </div>
      </body>
  </text>
</TEI>
