<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #16 ,Page: 4911 ,URL: http://www.tidhar.tourolib.org/tidhar/view/16/4911</bibl><bibl>Volume: #16 ,Page: 4912 ,URL: http://www.tidhar.tourolib.org/tidhar/view/16/4912</bibl>
<bibl>Volume: #16 ,Page: 4913 ,URL: http://www.tidhar.tourolib.org/tidhar/view/16/4913</bibl>
<bibl>Volume: #16 ,Page: 4914 ,URL: http://www.tidhar.tourolib.org/tidhar/view/16/4914</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>רעכל (רלה) גוטמן</persName>

</head>
         <div><p> נולדה בבנדין (זגלמביה-פולין) בשנת תרנ"ד (1894).

 לאביה הרב<persName> יששכר-בעריש גרויבארט</persName> (ראה ערכו בכרך הזה) ולאמה<persName> נעכא-דבורה</persName> בת הרב

<persName>גדליה-אליעזר סטופאי</persName> (ראש בית-הדין בעיר פלוצק),

 גדלה ברוח מסורתית בבית-אביה הרב, שקיבל מורים פרטיים לחינוך ילדיו. השכלה כללית רכשה בגימנסיה רוסית-פולנית.

 בנעוריה פעילה באגודת "עבריה", זמן-מה ב"הזמיר" והנחילה לימודי-יהדות לילדי "בית-היתומים" בבנדין.

 ב-1916 נישאה<persName> לאהרן- שלמה גוטמן</persName> (מוצאו ממשפחה ידועה ובעלת-תעשיה; איש-עסקים שהסתעפו לכמה בירות בארצות-אירופה ; מקובל על תושבי עירו; משכיל, מפשר ומשכין-שלום בין אנשים ונטה להם חסד: חדור הכרה ציונית וחבר הועד של ההסתדרות הציונית בעירו; לפני מלחמת העולם השניה שלח את בנו הבכור, בסיימו הגימנסיה העברית-הפולנית, לארץ ישראל להשתלמות באוניברסיטה בירושלים מתוך תקווה, שבבוא היום ישתקע עם משפחתו בארץ, אך המלחמה הכזיבה את שאיפותיו. ניספה באושוויץ, 1942).

 לאחר נשואיה פעלה ב"וויצו", היתה חברה בועד-ההורים של הגימנסיה על-שם "שמעון פירסטנברג ורעייתו" (לשעבר "יבנה") בבנדין, חברה בפאטרונט של ההסתדרות "הנוער הציוני".

 ביתה היה פתוח לבאי-חוץ מהסופרים והעסקנים הצבוריים. היו לה קשרים עם חוגים אלה בשל אחותה, המשוררת<persName> רוזה יאקובאויטש</persName> (ניספתה במשרפות טרבלינקה) ואחיה<persName> בנימין,</persName> מהעוסקים הנאמנים בטפוח שפת אידיש, ספרותה ומוסדותיה החינוכיים והתרבותיים בפולין.

 תלאות המלחמה עברו עליה וילדיה בגיטו בנדין. בעזרת ניירות, אשר סופקו לה על-ידי המחתרת בבנדין, עברה לצד הארי והתחבאה בכפרים שבהרי באסקידים והצליחה להגיע דרך סלובקיה להונגריה. בבודאפשט סייעה למחתרת ועסקה גם בהעברת נשק. לאחר המלחמה סופחה ל"ועד היהודי" בבודאפשט ופעלה ב"וויצו" בווינה.

 ב-1951 באה לישראל והשתקעה ברמת-גן, פעילה בין יוצאי עירה ובועד של "ארגון עולי בנדין-זגלמביה".

 בגיל 64 הפתיעה בהתגלות פתאומית של כשרוןפיסול. הדרכה ראשונה קיבלה אצל הפסלים הישראלים<persName> קוסו אלול ודב פיגין</persName> . ביקרה בפאריס באקדמיה של <persName>זולין</persName> ובאטליה של<persName> זדקין.</persName>

 בשנים 1961-1959 הציגה יצירותיה בתערוכות כלליות בישראל. ב-1962 השתתפה בתערוכה של אמנים ישראלים בבריסל (בלגיה).

 הבקורת מציינת, כי היא עוסקת בעבודתה האמנותית במרץ-נעורים, אם-כי החלה בה בגיל מאוחר. הבטאון הציוני הצרפתי "לא טריבונע סיוניסטע" כותב בין היתר (פברואר 1961): רלה גוטמן נעשתה לאמנית ממדרגה ראשונה.- - אצבעותיה הזריזות מלטפות את החומר ושולטת בו. היא תשמש דוגמא לצעירים בני-זמננו. דרכה קשה וזרועה מוקשים, אך אינה נרתעת וממשיכה באומץ...

 המהנדס <persName>דוד דוידוביץ</persName> , מנהל המוזיאון לאתנוגרפיה ולפולקלור בתל-אביב (ראה ערכו בכרך י')


 כותב בין השאר: ההתנגדות ל"לא תעשה לך פסל" חדלה זה מכבר להיות חידוש בתולדות האמנות הפלאסטית שלנו, אך התקוממות זו נגד צו התורה אצל אשה יהודיה, שיצאה מבית אפוף מסורת של דורות, וודאי אינה מקרה רגיל.--- כשהנך מסתכל ביצירות הגברת גוטמן, אתה משתומם לא רק מעצם הכשרון ,שנתגלה בגיל מאוחר, מכשרון המשתקף בכל אחד מפסליה, אלא יותר אולי מהרעננות המורגשת ביצירות אלה. אכן, נדמה לך, כי לפניך פסלת וותיקה, השולטת בחומר כיד האמנות הטובה עליה, ובעת ובעונה אחת אמנית, אשר זה עתה רק החלה במלאכת-הפיסול וכוח-העלומים ניכר בכל מעשה-ידיה...

 צאצאיה<persName>: יששכר דב-ברנרד</persName> (בוגר מכללת ירושלים, איש עסקים, נשיא "מכבי" בבריסל ומראשי המגבית היהודית באירופה ותורמיה) ; <persName>תושיה </persName> אשת <persName>שלום הרצברג </persName> (מהפעילות במחתרת בתקופת השואה באירופה, עסקנית ציבורית בישראל. בעלה תעשיין, חבר המרכז של מפלגת הליברלים בישראל); סגן-אלוף<persName> אלכסנדר גתמון</persName> (ראה ערכו בכרך הזה).

 נכדיה:<persName> רון-שלמה ומיכאל-בנימין גוטמן; רינה</persName> (סטודנטית)<persName> ואיריס הרצברג; דינה גתמון.</persName> (מ. ה.)

</p></div>
         <div type="bibliogrphy">
            <listBibl>
<bibl>Volume: #16 ,Page: 4911 ,URL: http://www.tidhar.tourolib.org/tidhar/view/16/4911</bibl><bibl>Volume: #16 ,Page: 4912 ,URL: http://www.tidhar.tourolib.org/tidhar/view/16/4912</bibl>
<bibl>Volume: #16 ,Page: 4913 ,URL: http://www.tidhar.tourolib.org/tidhar/view/16/4913</bibl>
<bibl>Volume: #16 ,Page: 4914 ,URL: http://www.tidhar.tourolib.org/tidhar/view/16/4914</bibl>
            </listBibl>
         </div>
      </body>
  </text>
</TEI>
