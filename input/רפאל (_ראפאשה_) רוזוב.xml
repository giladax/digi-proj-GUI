<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 836 ,URL: http://www.tidhar.tourolib.org/tidhar/view/2/836</bibl><bibl>Volume: #2 ,Page: 837 ,URL: http://www.tidhar.tourolib.org/tidhar/view/2/837</bibl>
<bibl>Volume: #2 ,Page: 838 ,URL: http://www.tidhar.tourolib.org/tidhar/view/2/838</bibl>
<bibl>Volume: #2 ,Page: 839 ,URL: http://www.tidhar.tourolib.org/tidhar/view/2/839</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>רפאל ("ראפאשה") רוזוב</persName>

</head>
         <div><p> נולד בזימלנסק, פלך וורונז', רוסיה, כ"ט כסלו תרנ"ג (1892), לאביו<persName> אשר אנשל</persName> ולאמו <persName>שרה מרים</persName> . קיבל חינוך עברי-לאומי וכללי-רוסי.

 במרס 1906 עלה אחיו<persName> ישעיהו </persName> כחלוץ המשפחה ובתשעה באב של אותה שנה עלו אביו ואמו ואחיותיו <persName>אסתר ורבקה </persName> והתישבו תחילה בראשון לציון ואח"כ רכשו נחלה ופרדס בפתח תקוה והשתקעו שם בקביעות, והוא עצמו נשאר ברוסיה אצל אחיו הבכור ישראל לגמור את בית-הספר הריאלי.

 משנת 1909 היה בא בכל שנה לבלות את פגרת הקיץ אצל הוריו בארץ. ב-1910 יצא ללמוד הנדסה באוניברסיטת ליאג'

 בבלגיה, שם היו כמה מאות סטודנטים יהודים מהפכ

 ניים פליטי רוסיה (ביניהם ליאון טרוצקי), רובם מתבוללים ומתנגדים לציונות. באוירה זו קם הוא יחד עם<persName> שלמה בעהם, גרשון מכלין</persName> ממינסק,<persName> חיים פלקוביץ</persName> ואחרים ופרסמו קריאה לסטודנטים היהודים להתלכד מסביב לדגל הציוני. מאות נענו לקריאה, יסדו את אגודת הסטודנטים הציונים "קדימה", ספריה ציונית, אגודת "חרות" (ששימשה גרעין לברית הסטודנטים הלאומיים "ציריכער פערבאנד"), מועדון ומסעדה. התקשרו עם הפדרציה הציונית לבלגיה בהנהלת<persName> ז'אן</persName> <persName>פישר</persName> באנטוורפן ולבקשת<persName> אוסקאר פישר</persName> , ראש הקרן הקימת בבלגיה, קיבל עליו לארגן את הפעולה למען הקה"ק. ב-1911 סידרו את ההרצאה בלוית פנס-קסם על ארץ-ישראל, שנשא <persName>שמואל</persName> <persName>טולקובסקי</persName> באולם האוניברסיטה בליאג' בנוכחות הפרופסורים וחשובי הצבור. ב-1912 ארגן שם את הרצאת זאב ז'בוטינסקי (שהכיר אותו והתקשר אתו בידידות עוד משנת 1907 בבית אחיו<persName> ישראל</persName> בפטרבורג), וכן סידרו מטעם "חרות" את ההרצאות של<persName> שמריהו לוין, שלום</persName> <persName>עליכם, שלום אש, ז. אנכי, נומברג, ז. שניאור ועוד.</persName>

 בספטמבר 1914, בראשית מלחמת-העולם הראשונה, בא להשתקע בארץ בקביעות. התאזרח למען יוכל להשאר בארץ, שילם פעמים "בדל" (מס הפדיון מהצבא) ובכל זאת רצו הטורקים לגייסו לצבא והוכרח להסתתר כ"פארר" (משתמט) ב"כפר-קרע" בסביבת זכרון יעקב.

 כשכבשו האנגלים ב-1918 את הארץ עד הירקון ומטעמי בטחון בקרבת החזית גירשו את התושבים מפתח-תקוה היו הוא ואביו מהמעטים שנשארו במושבה ברשיון השלטון הצבאי, לפקח על המטעים. והנה כשבוע לפני הפסח בתרע"ח קרה מקרה שגיהצו בביתם באחד הערבים, והחלון לא היה מואפל כהלכה וקרן אור הציצה החוצה כלפי צפון (לצד החזית הטורקית שמעבר לירקון). אז נאסר כנאשם בעבירה על ריגול, היו כלוא 5 שבועות בפתח תקוה ואח"כ ביפו והקטיגור הצבאי השתדל להאשימו בבגידה, באיתות לאויב ובריגול. ההאשמה הסעירה את הישוב, כי בלטה ממנה כוונה זדונית להכתים את היהודים בבגידה. זאב ז'בוטינסקי, שהיה אז קצין בצבא הבריטי (בגדוד העברי) הציע את שרותו כסניגור, אך רוזוב סירב להכניסו לעסק ביש, ובסוף ניתן לו סניגור מטעם המפקדה, <persName>סוליסטור גיסבורן</persName> , שהגן עליו כמיטב יכלתו במסירות נאמנה. חמשה ימים ארך המשפט (בו היה המתורגמן מר <persName>יוסף ויקטור לופ</persName> , שעבד אז כמתורגמן צבאי). העידו לטובתו ד"ר<persName> חיים</persName> <persName>וייצמן</persName> וכמה מאנשי פתח תקוה, שדחו את ההאשמה כאוילית ואבסורדית. ואחרי 5 ימי המשפט קבע ביתהדין הצבאי (בהרכב 13 קצינים גבוהים וביניהם כומר צבאי), כי העבירה על ההאפלה היתה רק בשגגה ולא לשם איתות לאויב, והוא יצא זכאי ושוחרר.

 ב-1919 נסע לגמור את לימודיו בבית-הספר הקולוניאלי לחקלאות בטוניס (אחרי נסיון רב בניהול משק מטעים ומעורב בנחלת הוריו), הוסמך למהנדס חקלאי וחזר ארצה. השתתף בניהול עניני הצבור כחבר מועצת פתח


 תקוה והנהלתה, חבר ועד ההגנה בעת המהומות בארץ וההתקפה הגדולה על המושבה בכ"ז ניסן תרפ"א, וכן היה גם חבר מרכז ההגנה הארצי; חבר ועד השמירה ופעיל למען הכנסת פועלים עברים לעבודה במושבה ; פעיל במועצה בזמן חלוקת אדמת הביצה למתנחלים וחבר מטעם המועצה בועדת הבנק מיסודו של<persName> מול</persName> למתן הלואות לבנין בתים וליסוד משקי-עזר זעירים.

 בשנת 1927 הצטרף לבית"ר ואח"כ להסתדרות הציונים הרביזיוניסטים בארץ והיה מראשי פעיליה, ואח"כ חבר פעיל ב"הסתדרות הציונית החדשה", חבר בהנהלה הראשית של "קרן תל-חי", חבר ועדת בנין "מצודת זאב" בתל-אביב, ומ-1927 במשך כמה שנים סגן המפקד הראשי של בית"ר בארץ.

 באותה שנה יסד ביחד עם ש. זוכוביצקי ויעקב קרול מפ"ת את חבר החקלאים הלאומיים.

 בעת מהומות אב תרפ"ט מלא כמה תפקידים מטעם ועד הגנת פתח תקוה בת"א ובמושבות השרון בשעות קשות ומסוכנות. כשביקרו ז'בוטינסקי ורעיתו בארץ אחרי המהומות ההן (בעת פעולת ועדת החקירה בראשות הלורד פיל) היה משומרי ראשו ומלויו של ז'בוטינסקי במסעיו בארץ. כן היה חבר בועדת הכתל המערבי.

 באביב תר"ץ השתתף במשלחת של חברי בית"ר לבקשת החקלאים מכפר-סבא, שההסתדרות הכללית סירבה לספק להם עובדים ולעבודה ערבית לא רצו לעבור, ואז יצאו הבית"רים לעבוד אצלם ורבים הוכו ונפצעו על-ידי המשמרות ופלוגות ההתקפה של חברי ההסתדרות הכללית, - וכתוצאה מאותה יציאה לעבודה נוסד בפסח תר"ץ ארגון עובדי הצה"ר והבית''ר.

 בכינוס העולמי של הבית"ר בדאנציג ב-1931 (הוא עצמו היה אז בפאריס לשם ניתוח) נבחר לפי החלטת הועידה ומינוי מטעם ראש בית"ר ז. ז'בוטינסקי לקצין שלטון בית"ר. נשאר 7 שנים בפאריס כקצין-השלטון של בית"ר במשרד הראשי העולמי של בית"ר. השתתף כציר בועידת היסוד של הצ"ח בוינה ב-1935 ומילא כמה תפקידים ושליחויות שהוטלו עליו מטעם ז'בוטינסקי עצמו.

 פרסם מאמרים ב"מצודה", "המדינה" (שיצא בוארשה) ובעתונות בית"רית בארץ ובגולה, בקובץ "במחנה" של "ברית החייל", בחוברות בית"ר בעניני הגיוס, ועוד.

 ב-5 באוגוסט 1947 נעצר יחד עם ראשי העיריות (רוקח, קריניצי ובן עמי) וראשי הצה"ר בלטרון ב'. לרגל מחלתו שוחרר ב-25.8.47.

</p></div>
         <div type="bibliogrphy">
            <listBibl>
<bibl>Volume: #2 ,Page: 836 ,URL: http://www.tidhar.tourolib.org/tidhar/view/2/836</bibl><bibl>Volume: #2 ,Page: 837 ,URL: http://www.tidhar.tourolib.org/tidhar/view/2/837</bibl>
<bibl>Volume: #2 ,Page: 838 ,URL: http://www.tidhar.tourolib.org/tidhar/view/2/838</bibl>
<bibl>Volume: #2 ,Page: 839 ,URL: http://www.tidhar.tourolib.org/tidhar/view/2/839</bibl>
            </listBibl>
         </div>
      </body>
  </text>
</TEI>
