<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2385 ,URL: http://www.tidhar.tourolib.org/tidhar/view/5/2385</bibl><bibl>Volume: #5 ,Page: 2386 ,URL: http://www.tidhar.tourolib.org/tidhar/view/5/2386</bibl>
<bibl>Volume: #5 ,Page: 2387 ,URL: http://www.tidhar.tourolib.org/tidhar/view/5/2387</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>רפאל אבולעפיה</persName>

</head>
         <div><p> נולד בראשון-לציון, י"א ניסן תרנ"ג (28.3.1893).

 לאביו <persName>שלמה</persName> (ראה כרך א' עמוד 491) ולאמו <persName>רבקה</persName> בת<persName> יעקב פרץ פריימן</persName> .

 מצד אביו - חטר מגזע תלמודים, מקובלים ופייטנים מפורסמים בספרד ורבנים מופלגים, משרתי צבור אשר מהם כהנו פאר בתקופות שונות בראש הרבנות בירושלים ובערי ארץ-ישראל הקדושות האחרות וארצות השכנות. מתוכם יצא בונה העיר טבריה מחדש הרב<persName> חיים אבולעפיה</persName> מאיזמיר, שהוזמן ע"י השייך טאהר אל-עומר "מלך הגליל" (בשנת ת"ק - 1740 ושהחזיר את עטרת תפארתה ליושנה לפני יותר ממאתיים שנה.

 סבו, מצד אמו - היה אחד מעשרת מיסדיה של המושבה ראשון-לציון בשנת תרמ"ב (1882), והוריו <persName>שלמה ורבקה</persName> - היו ממיסדי "אחוזת בית" - היא "תל-אביב" (1909) ושמותיהם חרותים בראש רשימת המיסדים על מצבת הזכרון למיסדי העיר בשדרות רוטשילד.

 את השכלתו קיבל בבית הספר היסודי של כי"ח ובגמנסיה הצרפתית ביפו.

 לפני גמר למודיו נתיתם מאביו (תרס"ט) שהשאיר

 את אמו עם שמונה ילדים - והוא בכורם. מיד יצא לעבודה במקומות שונים.

 מ-1911 ועד 1914 היה מורה לצרפתית ולערבית במושבה נס-ציונה.

 עם הכרזת המלחמה העולמית הראשונה בשנת 1914 חזר לתל-אביב ונתמנה ע"י הרשות התורכית למנהל הדאר הראשון בתל-אביב.

 היה בין מיסדי וראשוני המכבי בא"י ומפעיליה.

 כשהחלו ימי הנגישות והרדיפות של גנראל ג'מאל פשה, מושלם הצבאי של סוריה וא"י, ועוזרו : חסן ביי, מושל יפו, בישוב העברי וגירוש הנתינים הזרים לחוץ-לארץ נגעו לבו מחזות הגירוש האכזריים, והחליט לא לשרת בצבא התורכי, שונא עמו. ויצא בחשאי את

 הארץ למצרים. באלכסנדריה התרכזו אז רוב המגורשים מא"י, ביניהם אנשי צבור וצעירים רבים. המצב בא"י עורר בהם תסיסה ורצו לעשות דבר מה, והנה צץ ועלה הרעיון לסדר גדוד של חיילים עברים אשר יחד עם הצבא הבריטי ילחם בתורכים ויגרשם מא"י. גדוד זה נוצר בעיקר ביזמתם של<persName> זאב ז'בוט נסקי ויוסף</persName> <persName>טרומפלדור </persName> ונקרא בשם "גדוד נהגי הפרדות", ZION MULE CORPS לגדוד זה התנדב מיד עם התכוננו ונשלח אתו לגליפולי (תורכיה) בתור רב-סמל גדודי.

 בגליפולי נפצע ונשלח לריפוי חזרה לאלכסנדריה.

<persName>הקולונל פטרסון</persName> , מפקד הגדוד הזה - בספרו "עם הציונים בגליפולי" כותב באחד הפרקים את הדברים האלה : "למחרת חניתנו במקום החדש התחילו התורקים להפגיזנו בשלחם פגזים לעברנו. בבוקר אחד ביושבנו תחת עץ זית ענף שרק פתאם כדור שעבר בין ראשינו ומעך את זרועו של הרב סמל שלי אבולעפיה שעמד על ידי ורשם את הוראותי. עלי לציין כאן שהר. ס. אבולעפיה מאן להחבש כל עוד הפצועים האחרים שפצעיהם היו יותר רציניים לא קבלו את טפולם." בשובו לאיתנו, הועמד בראש משרד הגדוד במצרים עד פזורו.

 בתקופה זו בא מא"י למצרים קרובו<persName> אבשלום פיינברג,</persName> בן הבילויי<persName> ישראל פיינברג </persName> (ראה את הערכים שלהם


 בכרך זה), במטרה להתקשר עם האנגלים ולהחיש את בואם לארץ כדי להציל את הישוב הנאבק באחרוני כוחותיו עם הרעב ועם הנוגש התורקי המעליל עליו עלילות חדשות לבקרים במטרה להכחידו. מיד עמד רפאל לימינו, ואחר הרצחו של אבשלום במדבר, עמד לימין <persName>אהרן אהרנסון</persName> (ראה בכרך זה) בארגון שנקרא בשם "נילי" (ראשי תבות של "נצח ישראל לא ישקר").

 מטרת הארגון היתה לשלח בחשאי נשק וכסף לבני הישוב כדי שיוכלו להחזיק מעמד עד בא האנגלים, ולמסור אינפורמציה צבאית לאנגלים שתאפשר להם לכבוש את הארץ שעה אחת קודם.

 ארגון זה היה למורת רוחו של חלק מהישוב אף כי התארגן בהסכמתה של ההסתדרות הציונית העולמית וראשה ד"ר וייצמן. ארגון זה מלא את שתי תעודותיו באמונה ולא פעם חדר רפאל לארץ בחשאי בחשכת הלילה עם נשק וזהב שנמסרו לתעודתם.

 עם כבוש הארץ ע''י האנגלים חזר לארץ ועבד במוסדות ובתי מסחר שונים במשרות אחראיות. ב-1933 רכש בית דפוס בתל-אביב והוציא את העתון הכלכלי הראשון בארץ, את השבועון המצויר הראשון "כלנוע", חוברות מיוחדות לביטוח ולאוטומובילים. הוא הוציא גם את הירחון המאסוני הראשון בשם "הבונה החפשי" בעריכתו של ד"ר <persName>חיים הררי</persName> .

 לתנועת הבניה החפשית הקרובה להשקפותיו, התמסר בכל לבו ונפשו. במשך שנים רבות עמד בראש לשכות בונים חפשים בתל אביב וירושלים. היה מהיוזמים העיקריים ליסוד הלשכה הגדולה בארץ ובתור מזכירה הכללי תרם הרבה להתפתחות המסדר, ובנסיעותיו בחו"ל, ליצירת קשרים ידידותיים בינה ובין רוב הלשכות הגדולות של התנועה באירופה.

 בסוף שנת 1937 נפגש עם ד"ר וייצמן בפריז ושוחח אתו ארוכות על התנועה וחשיבותה מנקודת ראות ציונית.

 בשנת 1940 עבר לגור בירושלים עם אשתו הגב' <persName>שושנה </persName> בת<persName> שמעון שמעונוביץ</persName> מוילנא ומאז הוא מנהל בחריצות את בית החולים "משגב לדך" שקודם לכן נמצא לבין חומות העיר העתיקה, מול הר הבית וכיום נקבע מקומו בשכונת קטמון.

 בימי המצור בירושלים נשא תפקיד חשוב ואחראי בשמשו מקשר בין הנצורים דרי העיר העתיקה ואחיהם החרדים לגורלם אשר מחוצה לה. הוא היה האחראי מטעם "ועדת המצב" לאספקת מזנותיהם וצרכיהם של הנצורים, ויהי נכנס ויוצא אל האזור האסור בסכנת נפשות ממש. בתפקיד זה שהיה למורת רוחם של שלטונות הצבא הבריטי.

 עלה בידו, בשתוף פעולה הדוק עם מפקדי העיר העתיקה השונים להכניס לעיר העתיקה נשק להרבה צעירים משורות ההגנה ואחרים שהצטרפו למגינים כדי שיחזיקו מעמד עד כמה שאפשר.

 אחרי כניעת העיר העתיקה נתמנה ע"י המושל הצבאי של ירושלים ליו"ר ועדת הבריאות והעבודה הסוציאלית של העיר ואת תפקיד זה מלא עד כוננות הממשלה.

 אחד ממיסדי "אביחיל", כפר החילים המשוחררים בעמק חפר, ומחברי הנהלתו בשנותיו הראשונות.

 צאצאיו (מאשתו הראשונה); <persName>שולמית</persName> אשת<persName> גבריאל</persName> <persName>צפרוני </persName> (עתונאי), <persName>אורה </persName> אשת<persName> ש. יואלסון</persName> (עורך דין בפטרסון, ניו-ג'רסיי בארצות הברית, פעיל במפלגה הדמוקרטית).

 מאשתו השניה : <persName>שלמה</persName> .

</p></div>
         <div type="bibliogrphy">
            <listBibl>
<bibl>Volume: #5 ,Page: 2385 ,URL: http://www.tidhar.tourolib.org/tidhar/view/5/2385</bibl><bibl>Volume: #5 ,Page: 2386 ,URL: http://www.tidhar.tourolib.org/tidhar/view/5/2386</bibl>
<bibl>Volume: #5 ,Page: 2387 ,URL: http://www.tidhar.tourolib.org/tidhar/view/5/2387</bibl>
            </listBibl>
         </div>
      </body>
  </text>
</TEI>
