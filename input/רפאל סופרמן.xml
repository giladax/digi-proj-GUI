<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 1042 ,URL: http://www.tidhar.tourolib.org/tidhar/view/2/1042</bibl><bibl>Volume: #2 ,Page: 1043 ,URL: http://www.tidhar.tourolib.org/tidhar/view/2/1043</bibl>
<bibl>Volume: #2 ,Page: 1044 ,URL: http://www.tidhar.tourolib.org/tidhar/view/2/1044</bibl>
<bibl>Volume: #2 ,Page: 1045 ,URL: http://www.tidhar.tourolib.org/tidhar/view/2/1045</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>רפאל סופרמן</persName>

</head>
         <div><p> נולד בעיירה קונילוי, מחוז ליפוביץ, פלך קיוב (אוקראינה) ח' אלול תרל"ט (1879), לאביו ר' <persName>יצחק</persName> <persName>אייזיק </persName> (למדן, מקובל ו"ספרא רבא בלשון הקודש", נתפס במשך זמן-מה בנעוריו להשכלה. מטובי החסידים בעיר טיטיוב, מחוז סקבירה, ממקורבי האדמו"ר ר' <persName>משה דוד</persName> מצ'ורטקוב, בנו של האדמו"ר ר' <persName>ישראל</persName> מריז'ין, שברח מרדיפות הרשות הרוסית לסדיגורה שבגליציה, ידוע בקרב החסידים בשם יירי אייזיקל טיטיובר", נתפרסמו בשמו כמה ספורי חסידים, ממשפחת רבנים וחכמים), ולאמו<persName> חסיה</persName> בת ר'<persName> דב בר</persName> <persName>רוזנברג.</persName>

 התיתם מאמו בהיותו בן 4 חדשים, אביו ברח לגליציה האוסטרית לרגל הגיוס לצבא הרוסי, גדל בבית הורי אמו בכפר וורונויה, מחוז אומן (שגרו בו כ-70 משפחות יהודים, תלמידי-חכמים וחסידים מתונים, שאחדים מהם נלקחו לכהן ברבנות בערים גדולות ברוסיה). קבל חנוך מסורתי ותורני בחדר ואצל מלמדים פרטיים והגיע לדרגה גבוהה בלמודים. בגיל צעיר נתפס להשכלה ושקד בסתר על התנ"ך עם ה"ביאור", ספרי דקדוק, פילוסופיה, מדעי הטבע והספרות העברית החדשה. למד בישיבת אומן ונודע שם בשם "העילוי מוורונויה", הוכרח לעזוב אותה לרגל "ספרי המינות שנשרו מחיקו", עבר לישיבת קורסון שבראשה עמד הרב צבי הירש בעל "שיחות חולין של תלמידי חכמים", גם משם גורש בגלל הספרים : "מלות ההגיון" לרמב"ם עם פירושו, של רמבמ"ן (משה מנדלסון) ושירי מיכ"ל שנמצאו אצלו.

 בתרנ"ד עבר לברודי שבגליציה ולמד שם בבית: המדרש בהשגחתו של הרב יצחק חיות (בנו שלהרב צבי הירש חיות מזאלקאוו), שם התודע לשני משכילים, אקדימאים צעירים מבני העיר: צבי פרץ חיות (אח"כ פרופיסור ורב ראשי בווינה ויו"ר הועד הפועל של ההסתדרות הציונית העולמית) והסופר העברי הילל בן שכ"ר (פרופ' יהודה ליב לנדא - רב ראשי בדרום אפריקה. עד יומו האחרון עמד המנוח. עם ר. ס. בקשרי ידידות ובחליפת מכתבים). שני אלה הדריכוהו בסתר בלמודי חול בשפה הגרמנית,

 בראשית תרנ"ו עבר ללבוב והתכונן שם בלמודים. לפי תכנית של הגימנסיה הגרמנית שם ביקר במשרדה של חברת ''ציון" ושם התודע לשלמה שילר שהציגהו לפני ראשי החברה ולפני המתלמדים הציונים הצעירים שבראשם עמד אז הסטודנט יעקב טהון (כיום ראש הקהלה בירושלים).

 החברה הציעה לו לקבל על עצמו את הנהלת. הקורסים בעברית בקרב הסטודנטים (שלא עמלק"פ). ייסד אגודה בשם "דוברי עברית" ורכש לרעיונו זה את המורה הותיק, שהורה עברית במבטא הספרדי - יצחק שווארץ, ואת תלמידתו של הלה, דבורה שפינר (כיום רעיתו של הסופר ר' בנימין).

 בתרנ"ז נבחר למזכיר הכבוד העברי בועד המרכזי של ציוני גליציה ובוקובינה, שבראשו עמדו אדולף שטנד, ד"ר אברהם קורקיס (הרוח החיה בציונות התרבותית והמדינית שבגליציה) ושלמה שילר (אחד העם הגליצאי). אם כי היה עסוק בלמודים בכל זאת נשמע להוראות המרכז הציוני והיה נוסע בשליחותו בערי גליציה ובוקובינה לשם תעמולה ציונית מאומצת, שהתנהלה אז ערב כנוס הקונגרס הציוני הראשון. בנאומיו הטיף לציונות ולעברית ולשם הפגנה היה נואם חלק מנאומיו בעברית.

 בימי שהותו בלבוב היה כתבו הקבוע של "די וולט" עתונו של הרצל וגם של "המגיד" הקרקובי, ופרסם בהם מאמרים בשמו ובפסידונימים : .S. RSN(ב"די וועלט"), רס"ן, רן, אבי נדב, אבי שרון, המלאך הרביעי ועוד.


 בתרנ"ט החליט הועד "המרכזי של ציוני גליציה להוציא עתון ציוני באידיש, שלש פעמים בשבוע והתמנה לעורך המדור הספרותי. קבל את המנוי דק בתנאי ששמו יהיה - שם עברי - "העברי" -. כתב בעתון זה גם מאמרי בקורת ופיליטונים אגב נסיעות התעמולה הציונית שלו היה מארגן את האינטליגנציה הצעירה לשם יסוד קורסים בעברית.

 בראשית תר"ס הוזמן ע"י החברה "אהבת ציון" בטרנוב (מיסדתה של המושבה "מחנים") להיות מזכיר החברה בשכר. בתחילת תרס"א עבר לווינה, נכנס ללמוד באוניברסיטה פילוסופיה, היסטוריה וסוציולוגיה. באותו פרק הזמן לא הזניח את למודי היהדות והיה עוסק גם בלימוד התנ"ך, תלמוד, חקירת השפה העברית וכו'. במשך כל זמן שהותו בווינה התמסר רק ללמודים ולא היה פעיל בעבודה ציונית.

 בתרס"ה חזר לגליציה והתחיל לעסוק בהוראה עברית.

 הוזמן ע"י ועד הקהלה ברוהאטין (מזרח גליציה) ליסד שם בי"ס עברי, ע"ח הקהלה, ולנהל אותו. שם עסק מלבד עבודתו בביה"ס גם בעבודה ציונית מקיפה בערי גליציה ובוקובינה.

 בראשית תרס"ו נוסדה לפי יזמתי הסתדרות המורים העברים והוטל עליו להשיג אשור מטעם השלטון המרכזי בוינה.

 בשנת תרס"ז נשא לאשה את <persName>מטילדה </persName> בת<persName> יצחק</persName> <persName>לאנדא</persName> (נינו של הרב<persName> יחזקאל לאנדא</persName> בעל ה"נודע ביהודה" ו"צל"ח" (ציון לנפש חיה) רבה של פראג), שידעה עברית, והותנה ביניהם להשתמש בבית רק בשפה העברית. ביתו היה אחד משני הבתים באוסטריה, ששפת הדבור בהם היתה עברית (הבית השני היה של הסופר והמחנך א. מ. ליפשיץ). גם העוזרת הרותינית בביתם סיגלה לעצמה את הדבור העברי. הסופר משה קליינמן העריך עובדה זו במאמר מיוחד ב"טאגבלאט" הלבובי.

 בשנה זו אושרו התקנות של הסתדרות המורים העברים וסעיפי פעולותיה ע"י מיניסטר ההשכלה בווינה. באספה החוקית שהתכנסה אחרי האשור נבחר לנשיא ההסתדרות ולראש המרכז, ובתפקיד זה עמד עד עלותו לארץ ישראל.

 תפקידי המרכז היו: יסוד, בתי ספר עברים חדשים בפקוחו: קביעת תכנית למודים אחידה, הנהלת עניני המורים ודאגה לענינים הפרופיסיונליים שלהם. שפת ההוראה בבתה"ס - עברית, והחנוך ברוח ציוני ועבודה למען א"י.

 בכדי להשתחרר מעול הדאגה לצרכים החומריים של בתה"ס ומוריהם ולהתמסר כליל ליסוד בת"ס חדשים ולפקח עליהם, דרש מאת המרכז הציוני בלבוב ליסד הסתדרות של ועדי בתי הספר שהיא תקבל על עצמה את הדאגה לצרכים החומריים. לראש ועדי בתה"ס נבחר ש. שילר, ואחרי עלותו ארצה לנהל את הגימנסיה בירושלים, הד"ר פ. קורנגרין - ע"י כך נתפנה להקדיש את כל זמנו ליסוד בת"ס חדשים

 ולהרחבתם ולפקוח עליהם. למטרה זו כוון את פעולותיה של הסתדרות המורים, ועד שנת תרס"ט הצליח ליסד 42 בתי ספר חדשים.

 כמו כן ביקר בהרבה ערים ועיירות בגליציה, ואם תנאי המקום לא הרשו עדיין ליסד בי"ס, יסד שם שעורי ערב לעברית.

 הוא תיכן תכנית למודים <persName>אחידה </persName> לכל בתה"ס, והיא נתקבלה גם באספת הסתדרות המורים וגם ע"י הסתדרות ועדי בתה"ס. 

 בשנות תרס"ט-תר"ע חיבר ביחד עם חברו להוראה צבי שרפשטיין, ספר למוד בעברית לשתי שנות הלמוד הראשונות בשם "שפתנו" (ב' חלקים).

 בשנת תר"ע היתה הועידה הראשונה לשפה ולתרבות בברלין ביזמתם של אחד העם, אוסישקין, מוצקין, קלוזנר ועוד. בועידה הנ"ל השתתף כציר מגליציה והרצה "על מצב העברית בגליציה ובוקובינה".

 המשיך לעבוד עבודה ציונית גם בשאר השטחים: רכישת נפשות לרעיון הציוני, התעמולה ל"קרן הקיימת" ול"שקל" והשתתף כציר בכל הועידות הארציות באוסטריה.

 בתרע"א התישב בברודי ושוב נתעורר הרעיון להוציא שבועון ציוני באידיש "העברי" ובחרו בו להיות עורכו והופיע בעריכתו עד עליתו ארצה.

 היה גם אחד ממארגני "יום העברים" (בתחילת תרע"ב) שיוזמיו היו נשיאי שלשת המוסדות התרבותיים בגליציה : ד"ר יהושע טהון - נשיא הועדה המרכזית לתרבות, ד"ר פ. קורנגרין - נשיא ויעדי בתיה"ס העבריים, והוא כנשיא הסתדרות המורים. זאת היתה הפגנה אדירה לתחית השפה העברית, והשתתפו בו מאות צירים ואורחים. הוא הרצה בו על יסוד גני ילדים עברים וסמינר למורים עבריים.

 בחדש אדר תרע"ב מלאו לבתו שיונה 4 שנים. שפתה היתה רק עברית. הגיע הזמן שתבקר גן ילדים, אך באותו זמן עדיין לא נפתחו גני ילדים עבריים, ע"כ החליטו, הוא ורעיתו, למהר ולעלות לא"י.

 בי"ח באדר תרע"ב הגיע לארץ ישראל (לרגל בואו לא"י פרסם ר' בנימין ב"האור" מאמר הערכה עליו והבליט את פעולתו הציונית והתרבותית בגליציה).

 באותו הזמן החליטה ה"הילפספריין" (עזרה) לפתוח בתי ספר בגליל והוא נשלח מטעם החברה לצפת. שם פתח שני בתי ספר, לנערים ולנערות ששפת הלמודים בהם - עברית. היה גם ב"כ החברה למתן עזרה כספית לנצרכים בערי הגליל.

 הישוב היהודי בצפת מנה אז 12 אלף נפש. צעי רים רבים שאפו לצאת מן הדוחק והצפיפות שבסמטאות העיר ולהתישב במרחב. לשם כך בא ר. ס. בדברים עם ראש פקידי יק"א - חיים קלוריסקי וקנה בשביל צעירי צפת את פסגת הר כנען (1800 דונם) לשם בנין פרבר מודרני. שטר-המכירה נכתב על שמו. לשטח זה קוראים "צופיה" ועליו נבנו בתי מלון יפים ובתי קיץ. עד היום הנהו ראש המועצה של חב' "צופיה".


 בתחילת תרע"ד, בפרוץ מלחמת השפות בארץ, התפטר ממשרתו בחברת ה"הילפספריין" ונתמנה ע"י ועד החנוך העברי בראשותו של דוד ילין למורה ראשי בסמינר לגננות בירושלים. בימי המלחמה העו למית הראשונה היה חבר הועדה שדאגה לצרכי יהודי ירושלים ונבחר לחבר בועד החנוך לבתה"ס העבריים (מחוץ לאלה שהיו שייכים ל"עזרה"). בתרע"ו נבחר לראש סניף המורים בירושלים.

 בתרע"ח עבר לתל-אביב וקבל משרת מורה להםטוריה כללית וישראלית, תנ"ך ותלמוד במחלקות העליונות של הגימנסיה העברית "הרצליה" וממשיך בתפקיד זה עד היום.

 כשעבר מרכז המורים לת"א היה במשך שבע שנים מזכיר הכבוד של המרכז, בנשיאותו של י. יחיאלי ואח"כ ד"ר ב"צ מוסנזון ובמשך תקופה היה גם הבר בועד החנוך.

 היה פעיל במשך כמה שנים בהנהלת הספריה "שער ציון" ובהשתדלותו הועברה הספריה לרשותה של העיריה.

 היה חבר מועצת עירית ת"א בשנים 1922-1928 ושנה אחת גם חבר הועד הפועל שלה במועצה השלישית היה גם ראש מחלקת החנוך של עת"א. השתייך לגוש המרכזי, וגם עמד בראשו. עם יסוד "בית אחד העם" ביום כ"ח בטבת תרפ"ח (יום הזכרון הראשון לפטירתו) נשלח מטעם העיריה להשתתף בועד המוסד והחל משנת 1932 נבחר למזכיר הכבוד של המוסד ופעיל בתפקידו זה עד היום.

 מיום היוסד הסתדרות הציונים הכלליים בא"י נבחר לחבר במוסדותיה המרכזיים ופעיל בהם.

 בשנים תרצ"ד-תרצ"ה היה עורך השבועון "הציוני הכללי" שיצא לאור עם הופעת העתון היומי "הבקר". היה במשך זמן-מה מנהלם של שעורי ערב שנוקדו ע"י הציונים הכלליים.

 החל משנת תרפ"ה (1925) חבר בועד המפקח של הגימנסיה "הרצליה" ופעיל בו עד היום הזה.

 נבחר לחבר בשתי ועדות שע"י מחלקת החנוך של הועד הלאומי: בתרצ"ז - בועדת הבוחנים (בחינת בגרות בבתה"ס התיכוניים). ומת"ש בועדה לקביעת תכנית הלמודים בבתה"ס התיכוניים.

 עם יסוד חברת "ידע עם" נבחר לסגן נשיאה.

 בתרצ"א/צ"ב פרסם חלק מספרו "מקורות לתולדות התנועה המשיחית בישראל" עם מבואות והערות היסטוריות (בהוצ' "אמנות").

 צאצאיו:<persName> שרונה</persName> (ד"ר לפילוסופיה, מורה לתנ"ך ולדברי הימים בגמנסיה "הרצליה") אשת שמחה בנימיני;<persName> נדב</persName> (ד"ר למדיצינה); <persName>אמנון</persName> (מהנדס-בנאי).

</p>
<p>

 תוספות: 

 נפטר בתל-אביב, י"ב אייר תשט"ז (23.4.56) (ראה כרך ב', עמוד 1043)

</p></div>
         <div type="bibliogrphy">
            <listBibl>
<bibl>Volume: #2 ,Page: 1042 ,URL: http://www.tidhar.tourolib.org/tidhar/view/2/1042</bibl><bibl>Volume: #2 ,Page: 1043 ,URL: http://www.tidhar.tourolib.org/tidhar/view/2/1043</bibl>
<bibl>Volume: #2 ,Page: 1044 ,URL: http://www.tidhar.tourolib.org/tidhar/view/2/1044</bibl>
<bibl>Volume: #2 ,Page: 1045 ,URL: http://www.tidhar.tourolib.org/tidhar/view/2/1045</bibl>
            <bibl>Volume: #8 ,Page: 3190 ,URL: http://www.tidhar.tourolib.org/tidhar/view/8/3190</bibl></listBibl>
         </div>
      </body>
  </text>
</TEI>
