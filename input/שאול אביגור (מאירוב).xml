<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2642 ,URL: http://www.tidhar.tourolib.org/tidhar/view/6/2642</bibl><bibl>Volume: #6 ,Page: 2643 ,URL: http://www.tidhar.tourolib.org/tidhar/view/6/2643</bibl>
<bibl>Volume: #6 ,Page: 2644 ,URL: http://www.tidhar.tourolib.org/tidhar/view/6/2644</bibl>
<bibl>Volume: #6 ,Page: 2645 ,URL: http://www.tidhar.tourolib.org/tidhar/view/6/2645</bibl>
<bibl>Volume: #6 ,Page: 2646 ,URL: http://www.tidhar.tourolib.org/tidhar/view/6/2646</bibl>
<bibl>Volume: #6 ,Page: 2647 ,URL: http://www.tidhar.tourolib.org/tidhar/view/6/2647</bibl>
<bibl>Volume: #6 ,Page: 2648 ,URL: http://www.tidhar.tourolib.org/tidhar/view/6/2648</bibl>
<bibl>Volume: #6 ,Page: 2649 ,URL: http://www.tidhar.tourolib.org/tidhar/view/6/2649</bibl>
<bibl>Volume: #6 ,Page: 2650 ,URL: http://www.tidhar.tourolib.org/tidhar/view/6/2650</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שאול אביגור (מאירוב)</persName>

</head>
         <div><p> נולד בדווינסק, פלך ויטבסק (רוסיה), ו' חשון תרנ"ט (1898).

 לאביו <persName>יהודה ליב מאירוב</persName> (ראה כרך א', עמוד 138) ולאמו <persName>פרידה</persName> בת <persName>מאיר מאירוביץ.</persName>

 נין להרב רבי<persName> אהרן שאול זליג הכהן</persName> זצ"ל (המכונההפרוזנאי. דער פרוזינר. בהוצאת מוסד הרב קוק ירושלים, תשי"ד, הופיע הכרך הראשון של ספרו "מגן שאול" חידושים וביאורים בש"ס).

<persName>שאול</persName> נקרא על שמו, ואחותו <persName>צפורה</persName> אשת <persName>משה שרת</persName> ,

 - (ראש הממשלה ושר החוץ), נקראת על שם רעיתו - הרבנית.

 עלה לארץ בשנת תרע''ב (1912).

 נכנס למחלקה השניה בגמנסיה העברית "הרצליה" בתל-אביב וגמר במחזור הששי.

 בגמנסיה היה פעיל בחוגים המאורגנים להשתלמות, <persName>שאליהו גולומב</persName> (המבוגר) היה משוחח ומרצה לפניהם, וגרף את החבורה לדרכים אחרות (לתנועת העבודה והחקלאות).

 היה מראשוני המתישבים בקבוץ כנרת.

 בימי המלחמה העולמית הראשונה עבד ביער (ליד המושבה זכרון יעקב) להכנת עצים לרכבות הצבא התורכי - וקיבל "ויסיקה" (תעודת עבודה המשחררת מהשירות בצבא התורכי). היה אז מבאי ביתו של ד"ר <persName>הלל יפה</persName> בזכרון יעקב (ראה כרך ג', עמוד 1141) והספריה העשירה של בית <persName>יפה </persName> עזרה <persName>לשאול</persName> בהשתלמותו בשעת חופשתו בעבודתו ביער.

 בי''ד באדר תר"פ (1920), למחרת הנסיגה מכפר גלעדי, הגיע עם חברים לאילת השחר ואח"כ לראש פינה להגיש עזרה.

 בשנת תרפ''ד (1924) נשא בכנרת לאשה את <persName>שרה</persName> <persName>בת ריסה ואברהם סילצנסקי</persName> מוילנה מהחברות הפעילות בכנרת.

 מן הראשונים שעמדו על ערשה של תנועת ההגנה המאורגנת, טיפחוה וכוננו את צעדיה. חבר מרכז ההגנה במרבית שנות קיומו ואזור מפעיליו. היה יד ימינו של <persName>אליהו גולומב</persName> (ראה כרך ב', עמוד 972) כל השנים.

 מראשי ההעפלה והצלה מחוץ-לארץ - לא"י. בעיקר התחילה עבודתו בתחילת נובמבר 1940 כשעצרו ע"י המשטרה הבריטית והובאו לנמל חיפה שלוש אניות: "פאסיפיק", "מילוס" ו"אטלנטיק" ובהן כ-3600 מעפילים. הממשלה המנדטורית - הבריטית החליטה להגלות את המעפילים לאי מאוריציוס. כ-1800 איש מהמעפילים הועברו לאניה "פטריה'', לשם שילוחם מהארץ. סמוך למועד הפלגתה, בבוקר 25 בנובמבר 1940, הופצצה "פטריה" ע"י שליחי ההגנה בעזרת המעפילים. למעלה מ-200 איש טבעו או ניספו, יתרם עלו לחוף, ולאחר


 מו''מ עם שלטונות לונדון הותרו להישאר בארץ.

 יתר המעפילים הורדו תחילה למחנה המעצר בעטלית ומשם הובלו, לאחר התנגדות נמרצת ונואשת, לאניות גירוש ושולחו למאוריציוס, ב-9 בדצמבר 1940.

 אפשרויות הפעולה בארץ בענין המעפילים היו מוגבלות מאד (כדברי <persName>אליהו גולומב</persName> בישיבת הועדה הפוליטית של מפא"י ב-21/11/40). שביתת הרעב שהוכרזה על דעת המעפילים עצמם באניה, הפגנת קרובי המעפילים וכ'ו לא השפיעו על הממשלה שגילתה מידה רבה של חוסר התחשבות בחרדת היהודים לגורלם בארץ ולגורל אחיהם שנמלטו מן התופת הנאצי.

 מאז - נהפך <persName>שאול</persName> ליהודי הנודד. נע ונד הוא למרחקים, אף שבריאותו אינה מרשה לו זאת. "ההעפלה והצלה" הצילה הרבה יהודים, רבים הגיעו לארץ, שאול וחבריו השקיעו ומשקיעים עבודה רבה, עבודה מסוכנת בהחלט...

 בשנות 1928-29 הטילו עליו משקי עמק הירדן את הטיפול בכיבוש קרקעות. צמח, יחד עם אנשי משרד הקהק''ל בחיפה. הפעולה לרכישת קרקעות בצמח החלה עוד שנים קודם לכך והיתה כרוכה בקשיים ובסיבוכים רבים. קרקעות צמח היו מחולקות לחמשה גושים יסודיים. כל גוש היה מחולק שוב לערך ל-80 חלקות בלתי שוות, לפי מספר הפלחים שבכפר. לכל פלח היתה חלקה כמעט בכל גוש. הקהק''ל רכשה חלקות ושברי חלקות מבעל-נכסים מצרי ("הקונט"), שרכש אותן גם הוא מידי הפלחים. הבלבול היה רב. גבולות מדויקים בין החלקות לא היו. הפלחים נהגו להשיג את גבולותינו ולזרוע את חלקותינו והיתה סכנה שהיהודים יאבדו את השליטה הממשית על האדמות שהיו רכושם מבחינה חוקית פורמלית. שטחי קרקע מרוכזים ליסד עליהן נקודות ישוב חדשות שתבטחנה את השליטה על הקרקע - למעשה לא היו. זה היה סבך שבסבך, ג'ונגל...

<persName>שאול</persName> נכנס לפעולה זו בחוסר כל נסיון קודם, נקרא תחת לחץ ההכרח והתביעה הנמרצת של משקי הירדן, המשיך בה למעלה משנה. הזמין לעזרתו את המומחה לערבים,<persName> יוסף פיין, יליד</persName> מטולה, חבר דגניה א' (ראה עליו ערך מיוחד בכרך זה), והחלו להתיר סבכים וליישב סכסוכים ולהביא לכלל הסכמה והבנה - מתוך שמירה מוחלטת על הזכויות של הקהק''ל והמשקים. ועקב פעולתם המשותפת באותה שנה, תקעו יתד נאמן באדמות צמח.

 עם תום מאורעות תרפ"ט (1929) כשריכזו ההגנה את הנתונים המספריים על מצב הזיון של הישובים העברים - הצטיירה תמונה קטסטרופלית של כמות הנשק, איכותו וכמויות התחמושת. המצב בארץ היה בלתי יציב ביותר ואיש לא ידע מה אורך "ההפוגה" שלרשות ההגנה. יום-יום חששו להתפרצויות חדשות. ויש לזכור, שבאותם מאורעות נעשו שחיטות איומות: בחברון ובצפת, ונעזבו - חברון, חולדה, באר-טוביה, כפר אוריה ועוד.

 ברור היה שיש לאמץ את כל הכוחות להרבות

 את כמויות הנשק שברשות ההגנה. נשלחו שליחים לחו"ל לחדש את פעולת הרכש שם, אך היה ברור, שהמקורות האלה (החשובים כשלעצמם מאד) לא יתקנו את המצב לאלתר. הכרח היה, איפוא, להסתער על האפשרויות לרכישה בארץ ובסביבותיה.

 לרוע המזל גרמו המאורעות לניתוק קשרים עם מקורות רכש ערביים רבים. אישים שונים שהיו יכולים להיות לעזרה רבה בפעולת הרכש - מנעו מכמה סיבות את סיועם, לא היתה תקוה להשגת כמויות רציניות של נשק ממשלתי להגנת הישובים (לאחר מאמצים רבים הוענקו לישובים כשש-מאות רובים חצי צבאיים ה"גרינר-גאנים" המפורסמים). הישובים זעקו למרכז ההגנה "הב נשק" - ומחסני ההגנה היו ריקים מכל...

 על <persName>שאול </persName> הוטל התפקיד לרכז את פעולת הרכש בצפון הארץ. פנה ל"מומחים" וביניהם גם <persName>ליוסף פיין,</persName> והחלה הפעולה במרץ רב, ונשק נרכש, ועל פי רוב מ"השכנים", מעורכי הפרעות...

 את מרבית הנשק הכניסו למחסני מרכז ההגנה, בכנרת ובדגניה, ומשם "פוזר" בעגלות ובכלי רכב לכל קצווי הארץ.

 במאי 1937 לקח חלק פעיל בהשתדלות להחזיר לשורות ההגנה, מפקדים ופעילים מ"אירגון ב' שעזבו את ההגנה בשנת 1931 (קבוצת <persName>אברהם </persName> תהומי "גדעון") ונתמנה יחד עם <persName>תהומי </persName> למרכזי ההגנה.

 באביב 1938 בעצם התנקשויות הדמים, לאחר מאמצים רבים נרכשה אדמת "חניתה" והוחלט להאחז בה. בישוב שרר דכאון ודרוש היה מעשה אשר יבליט באופן סמלי ולמעשה כאחד - שפעולת ההיאחזות שלנו בארץ נמשכת. חניתה היתה בימים ההם רחוקה. הנקודה הקרובה אליה ביותר - היתה "נהריה". כדי להגיע לחניתה צריך היה לעבור כמה כפרים שהיוו אז מרכזי כנופיות. מהכביש הצפוני לא היה גם ענף - כביש לאותו משטח על רמת הגבעות שנקבע כמקום האחזות ל"חניתה תחתית".

 ההגנה קיבלה על עצמה ארגון העליה הזאת על הקרקע. <persName>שאול</persName> , שחזר רק זמן קצר לפני כך משליחות בחו"ל החליט להצטרף לעולים לנקודה החדשה, המסוכנה באותם הימים. שהה בנקודה עשרת הימים הראשונים, שהיו המכריעים, ושימש בהם למעשה בא-כח מרכז ההגנה במקום. בעשרת הימים הראשונים, נבנו החומה והמגדל והוקמו הביצורים והגידורים, הועבר צנור המים לישוב, נסללה דרך עד הנקודה (ע"י סולל בונה), הוקמו אהלים ונבנו הצריפים הראשונים.

 עצם ההיאחזות נעשתה בתנאים קשים בלתי רגילים. בלילה הראשון - בחצות, נפתחה עליהם התקפת אש חזקה. חבר אחד נהרג בעמדה, חבר שני נפצע קשות ואח"כ מת מפצעיו. וחדשים עוד נמשך אח"כ מצב המצור על הנקודה, אך הקבוצה נאחזה במקום סופית. חניתה שימשה זמן ממושך בסיס חשוב לאימון אנשי פו"ש, טוראים ומפקדים.

 לקח חלק פעיל בהקמת התעשיה הצבאית (ה"תעש")


 - המיכנית והחימית - שנעשו ע"י ההגנה בתנאי מחתרת מיצרים ודלות אמצעים בתכנון ההגנה על הישוב - ראשיתה - פרימיטיבית ביותר. אולם אח"כ עברו לשלבים מתקדמים יותר של תכנון ארצי כולל - שהושקעו בו עבודת מחשבה מאומצת של טובי החברים. תכנון שהתבסס על ניצול כל כוחות ההגנה לחטיבותיה : החי''ם (חיל המשמר). החי''ש (חיל השדה), הפלמ"ח, השרותים, המשמר האזרחי וכו'.

 המשטרה הבריטית והאינטליג'נס הבריטי (בימי שלטון המנדט הבריטי) רשמו אותו ב"רשימה השחורה" שלהם, בתור הרביעי ל"ארבעת הגיסים" (<persName>משה שרת,</persName> <persName>אליהו גולומב, דב הוז ושאול מאירוב</persName> ). הפעילים ו"המסוכנים" ביותר...

 שאול איננו הרפתקן - לא ביקש הרפתקאות. אך לא היתה הרפתקה בישוב ובעיקר בהגנה שלו - הדרושה לענין - שלא היה ונכון לה ומסוגל לה. הכל בפשטות. הוא קבע לו את דרכו שלו שהובילתו מהגמנסיה העברית "הרצליה" בתל-אביב לכנרת, ולפעולתו המבורכת בהגנה, בהתישבות, בפעולות מחתרת ובעיקר בעליה הבלתי ליגלית - מהארצות הסמוכות ומחו"ל, ובסיוע חיוני לצבא הגנה לישראל במלחמת שחרורנו.

 הוציא לאור את הספר "עם דור ההגנה", פרשות ודמויות על תנועת ההגנה בישראל (צבא הגנה לישראל, הוצאת "מערכות", תשי"א).

 בהקמת המדינה נתמנה לתת-שר, ראש משרד הבטחון.

 הקים את משרד הבטחון, ויד לו בבחירת המעולים מבין פעילי ההגנה למפקדים בצה"ל.

 מעורכי, יוזמי ופעילי הוצאת ספרי "תולדות ההגנה" (ב 5 כרכים).

 שר החינוך <persName>בן-ציון דינור</persName> , מציין במיוחד בהקדמתו בספר "תולדות ההגנה" (כרך א', עמוד ח), את פעולתו של חבר המערכת <persName>שאול אביגור</persName> : ... נוסף על הכתיבה - הוא כתב את רובו המכריע של הספר החמשי קרא בעיון רב כל פרק ופרק והעיר עליו הערות הן לפרטים ולפרטי פרטים והן לתמונה הכללית.

 כתב מאמרים רבים ב"דבר'', בחוברות וספרים (לזכר חברים שנפלו).

 צאצאיו:<persName> רות. אברהם גור מאירוב</persName> (נהרג בסג'רה בימי מלחמת הקוממיות - ראה את הערך שלו להלן, בכרך זה).

<persName>שאול </persName> החליף את שם משפחתו - מ"מאירוב ל<persName>"אביגור"</persName> , על שם הבן - <persName>גור.</persName>

</p></div>
         <div type="bibliogrphy">
            <listBibl>
<bibl>Volume: #6 ,Page: 2642 ,URL: http://www.tidhar.tourolib.org/tidhar/view/6/2642</bibl><bibl>Volume: #6 ,Page: 2643 ,URL: http://www.tidhar.tourolib.org/tidhar/view/6/2643</bibl>
<bibl>Volume: #6 ,Page: 2644 ,URL: http://www.tidhar.tourolib.org/tidhar/view/6/2644</bibl>
<bibl>Volume: #6 ,Page: 2645 ,URL: http://www.tidhar.tourolib.org/tidhar/view/6/2645</bibl>
<bibl>Volume: #6 ,Page: 2646 ,URL: http://www.tidhar.tourolib.org/tidhar/view/6/2646</bibl>
<bibl>Volume: #6 ,Page: 2647 ,URL: http://www.tidhar.tourolib.org/tidhar/view/6/2647</bibl>
<bibl>Volume: #6 ,Page: 2648 ,URL: http://www.tidhar.tourolib.org/tidhar/view/6/2648</bibl>
<bibl>Volume: #6 ,Page: 2649 ,URL: http://www.tidhar.tourolib.org/tidhar/view/6/2649</bibl>
<bibl>Volume: #6 ,Page: 2650 ,URL: http://www.tidhar.tourolib.org/tidhar/view/6/2650</bibl>
            </listBibl>
         </div>
      </body>
  </text>
</TEI>
