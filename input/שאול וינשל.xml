<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1730 ,URL: http://www.tidhar.tourolib.org/tidhar/view/4/1730</bibl><bibl>Volume: #4 ,Page: 1731 ,URL: http://www.tidhar.tourolib.org/tidhar/view/4/1731</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שאול וינשל</persName>

</head>
         <div><p> נולד בחיפה, י"ט תשרי תרפ"ח (15.10.1927) לאביו ד"ר <persName>אברהם וינשל </persName> (עו"ד), (ראה כרך שני, עמוד 879) ולאמו<persName> חנה</persName> (זינה) בת<persName> שלמה קבש.</persName> (ראה כרך שני, עמוד 949).

 אחרי שבקר בגן הילדים נכנס לבית הספר הריאלי. התענין בספורט (כדור רגל, שחיה) וביחוד הצטיין בסיוף וקבל פרסים בכמה התחרויות ארציות. אחר גמר שש כתות בבית הספר הריאלי נסע לבירות (לבנון) וגמר את הקולג' הבין-לאומי שעל יד האוניברסיטה האמריקאית. חזר ארצה ועבר את בחינות הבגרות של האוניברסיטה בלונדון. בקר בשעורי בית הספר למשפטים בירושלים והצטיין בכשרונותיו. אחד מהמרצים של בית הספר (מר דוכן) כותב עליו: "לא פעם התענגתי לשמוע את תשובותיו המלאות תכן והבנה משפטית בסמינריון למשפט שנחהלתי בתקופת הרצאותי בבית הספר למשפטים".

 התענינותו במקצוע המשפטי היתה רבה. הוא בקר בבתי המשפט ועקב אחרי מהלך המשפטים, עזר לאביו בעבודתו המקצועית, אהב להכנס לשיחות ולהתוכח על הנושאים המשפטיים, ועורכי הדין שהיו באים במגע אתו היו מתרשמים מידיעותיו והגיונו המשפטי. עורך דין ידוע בירושלים כותב עליו: "אי אפשר היה לא להתפלא מכשרונו וסגולותיו המשפטיים. מה שאני צריך הייתי לקרוא פעמים-שלש כדי להבין, הוא היה תופס תיכף ומיד. ובראשו הכל היה כל כך ברור, שלפעמים אי-אפשר היה להאמין שהנימוקים המסובכים והמפותחים הללו נאמרים על ידי ילד צעיר, שעוד טרם גמר את בית-הספר למשפטים. הוא לא רק הבין את החוק, כי אם גם אהב אותו והתענין בו". תמיד שאף להרחיב את ידיעותיו, הרבה לקרוא, להתענין, לשוחח על כל בעיה שהיא. אין נושא שלא התמצא בו ומשום כך היה "הרוח החיה" בין חבריו.

 בספטמבר 1947 נסע ללונדון ונכנס לבית הספר למשפטים הידוע "לינקולן אין". התעמק ביחוד בשאלות המשפט הפומבי, הסוציולוגיה והכלכלה, והתעסק בהכנת תכניות שונות הנוגעות לעתיד הארץ. פרוץ המלחמה בארץ לא נתן לו מנוח והוא החליט לחזור ולהתגייס מבלי לחכות לפקודה לשוב. על מהלך מחשבותיו ומצב רוחו אפשר לשפוט לפי מכתביו מאותו הזמן. במכתבו להוריו מ-16


 לפברואר 1948 הוא כותב : "לא נעים לעזוב אח הלימודים עכשיו, אבל עוד פחות נעים לדעת שחברי שופכים את דמם בזמן שאני יושב במרחקים ובלא דאגה... מה הטעם בישיבה שלוה כאן, כשאני יודע שהדברים שעבודם חונכתי נהרסים או עלולים ליהרס, מבלי שאנקוף אצבע... יתכן שאין כל ערך להיות חייל, אבל למרות הכל אם כל אחד יחשב כך תתארו לעצמכם באיזה מצב עגום נימצא... למרות שאם אפסיק את למודי תהיה זו הקרבה גדולה, אם יתברר שיש צורך בי, לא יהיה לי בל ספק מה לעשות..."

 באמצע מאי 1948 חזר ארצה והתגייס לחיל התותחנים בתור אלחוטאי. לחבריו אמר: "לא באתי לחפש "ג'וב". לא לשם זד, באתי מעבר לים אלא באתי להלחם". תמיד היה בעמדות הקרביות הקדמיות. כבר שלשה שבועות אחרי שהתגיס השתתף בפעולות על יד לטרון. השתתף יחד עם יחידתו בכבוש הגליל העליון ובגליל המערבי. באמצע דצמבר 1948 הוער לפלוגה אנטי-טנקית. שהשתתפה בקרבות האחרונים בנגב. דרש בכל תוקף שיקחו אותו לפעולה קרבית. נפל בקרב ע"י חן-יוניס ב-23 לדצמבר, 1948. במכתבו האחרון הבלתי גמור ב-21 לדצמבר 1948 הוא כותב לידידתו :

 "יקירתי,

 תתפלאי בודאי על התכיפות שבמכתבי, אף לפני שאחד יוצא אל הלא-נודע רגיל הוא לשפוך את נפשו ולעשות את חשבונו. קשה בעצם למצוא נושא מתאים - האם "מטרות המלחמה של עם ישראל" הוא הנושא המתאים או "הפרט למען הכלל וההווה למען העתיד", אם "ודוי לפני החשכה" או "העתיד הורוד". יקירתי, לא אכתוב לך על אף אחד מנושאים אלה. כשאחזור, אעשה את..."

 המכתב נפסק באמצע. גם חייו נפסקו באמצע. מפקד יחידתו הקדיש לזכרו של שאול כמה שורות. הוא כותב : "הכרתיו זמן קצר ביותר, היה מצורף לסוללה נ. ט. שהייתי אחראי לה. זכורני שזמן קצר להצטרפותו בקשני לקחתו לפעולה בהזדמנות הראשונה. ואכן, שמח מאד להשתתף בפעולה שבתוצאתה נכבש כפר אבו-סין שבנגב. במותו היה בתפקיד של קשר בחצי-זחל. לאחר שהאויב שם לנו מארב פגע פגז בצריח של חצי הזחל ומרסיסיו נפל שאול. יהא זכרו ברוך בין שאר הנופלים, משחררי הנגב".

 אחרי מותו נמצא בין ניירותיו הקטע הבא, שיכול להחשב לדברי פרידה לחבריו החיילים ולציבור בכלל : "כשהאדם מקריב את אשרו הפרטי למען החברה, כשהוא מסכן את עורו ושופך את זעתו ודמו על מזבח המולדת, נשארת בידו זכות קדושה אחת - הזכות למצפון נקי, אותו האדם הנלחם עבור החברה והמשרת אותה שלא על מנת פרס זכאי לדעת עבור מה הוא נלחם, ואם המטרות שעבורן הוא נלחם מצדיקות את הקרבתו. הוא רשאי לדרוש להיות משוכנע שהמלחמה מתנהלת באופן המתקבל על הדעת והעלול להביא לידי סיומה ולבסוף הוא זכאי, עם סיום המלחמה, נוסף לממוש מטרותיה המידיות, לבטחון האלמנטרי מצד החברה מפני הפחד ומפני המחסור. דרישות אלה הן הגיוניות ולמרות שלכאורה נראות הן כניתנות להגשמה מצערת העובדה שבגלל אי קיומן עד היום הצטברה מרירות רבה בלב החיל''.

</p></div>
         <div type="bibliogrphy">
            <listBibl>
<bibl>Volume: #4 ,Page: 1730 ,URL: http://www.tidhar.tourolib.org/tidhar/view/4/1730</bibl><bibl>Volume: #4 ,Page: 1731 ,URL: http://www.tidhar.tourolib.org/tidhar/view/4/1731</bibl>
            </listBibl>
         </div>
      </body>
  </text>
</TEI>
