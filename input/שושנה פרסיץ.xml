<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #7 ,Page: 2824 ,URL: http://www.tidhar.tourolib.org/tidhar/view/7/2824</bibl><bibl>Volume: #7 ,Page: 2825 ,URL: http://www.tidhar.tourolib.org/tidhar/view/7/2825</bibl>
<bibl>Volume: #7 ,Page: 2826 ,URL: http://www.tidhar.tourolib.org/tidhar/view/7/2826</bibl>
<bibl>Volume: #7 ,Page: 2827 ,URL: http://www.tidhar.tourolib.org/tidhar/view/7/2827</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שושנה פרסיץ</persName>

</head>
         <div><p> נולדה בקיוב (אוקראינה) בשנת תרנ"ד (16.11.1893).

 לאביה <persName>הלל זלוטופולסקי</persName> (בעל בתי חרשת לסוכר, בנקאי, עסקן ציוני מהראשונים, נדבן ומיסד תנועת "תרבות", ממיסדי קרן היסוד וכו') ולאמה <persName>חוה פייגה</persName> בת ר' <persName>אהרן מירקין</persName> (שלשלת יוחסין עד הרמב"ם).

 גדלה בבית הוריה באווירה של נאמנות למסורת ישראל ופעילות ערה למען תחית עם ישראל בארצו, בשפתו ובתרבותו. יחד עם מיטב החינוך לתרבות אנושית כללית, שניתן לה ברמת השכלה תיכונית משובחת ובשפה ובספרות של רוסיה ברוסיה ובגרמניה. קיבלה הוראה בשפה העברית ובספרותה ושקדה להעשיר את ידיעותיה בתרבות העברית מכל הדורות, ומגיל נעורים

 גברה בה השאיפה לראות את התרבות העברית לכל גילוייה ברמה שוה לפחות לתרבויות העמים הגדולים, ואף פעלה למען משאת נפשה זו. אביה לא חס על כספו ועל מרצו כדי להחיות את השפה העברית בפי יהודים רבים ככל האפשר בגולת אוקראינה ורוסיה, וזה היה באותו הזמן, כש"בונדאים" ודומיהם החלו מקדשים את האידית בתור "שפה לאומית" של היהודים, ובכך אמרו לנתק את קשרי היהודים לעבר ההיסטורי ולעתיד המשיחי שבחידוש מלכות ישראל בארץ-ישראל. <persName>ושושנה זלוטופולסקי</persName> בעודה נערה צעירה הטתה שכם לעבודה המעשית למען השפה העברית בארגון חוגים ושיעורים והכנת מורים וספרי לימוד, וניהלה את "המרכז לעברית" שנוצר בבית זלוטופולסקי במסגרת "חובבי שפת עבר" לכל קיוב וסביבתה הרחבה, ומגיל 16 ואילך היתה במשך עשר שנים (1919-1909) מזכירת כבוד (היינו מנהלת העברית בפועל, אך בלי קבלת משכורת של ההסתדרות הכל-רוסית לחובבי שפת עבר ולאחר מכן "תרבות" וחבר המרכז שלה, מקודם בקיוב ואח"כ, בשנות מלחמת העולם, במוסקבה. ב- 1911 נישאה <persName>ליוסף</persName> בן<persName> יהושוע זעליג פרסיץ,</persName> למשפחת גדולי תורה, אשר נדיבות לבם היתה כתורתם. יודעי ואוהבי ספר, אשר החזיקו בתרומותיהם את רוב הישיבות ברוסיה.<persName> יוסף פרסיץ</persName> היה אחד הצעירים הדגולים ברוסיה אשר איחד בו את השכלת האינטליגנציה הרוסית, עם השכלה עברית עמוקה.

 באותה שנה ביקרה עם בעלה בא"י וחזרו לרוסיה תוך החלטה לבנות את עתידם בארץ ולהטות את מהלך חייהם להכנה במשך שנים אחדות, עד שיוכלו לעלות ולפעול בארץ במלוא התנופה, ובינתים המשיכה בפעולה נרחבת להכשרת הדור לחיים עבריים, ותוך כך עמדה על הצורך בהוצאת ספרים עבריים לתלמידים, לנוער ולעם, שיוכלו להתחרות מבחינת הצורה והתוכן כאחת - ובעיקר מבחינה אסטטית שהוזנחה למדי בספרים העבריים - עם מיטב הספרים הלועזיים.

 כשמלאו לאביה 50 שנה הגישו לו - היא, בעלה ואחיה (המנוח <persName>משה זלוטופולסקי) </persName> המחאה על סך חצי מליון רובל, שי ליובלו, לקרן להוצאת ספרים עבריים, באשר אמנם ניהל עסקים גדולים והרויח בהם יפה, אך


 משאת נפשו ומסרת חייו היתה להשתמש בהם כאמצעים להרמת קרן עמו בחומר וברוח, ולכן היה זה שי הולם ביותר את גולת הכותרת של יובל שנותיו, אך במוסקבה של הימים ההם, שנות מלחמת העולם הראשונה, לא נמצא דפוס עברי שיתאים לצרכי הדפסת ספרים כדרוש למטרה זו. והנה נתגלגלה לידה האפשרות בדרך של "מצוה גוררת מצוה".

 כשעברה לגור במוסקבה מצאה שהות גם ללימודי ספרות בקורסים עליונים של גרייב, ובהתאם לתכנית ההתכוננות לעלות ארצה למדה יחד עם בעלה את השפה הערבית מפי הפרופסור הערבי <persName>עטייה,</persName> מהמכון למדעי המזרח של אוניברסיטת מוסקבה. מהפרופסור נודע לה, שליד המכון קיים בית דפוס בשם "אמנות הדפוס" (ברוסית), שבו מדפיסים את פרסומי המכון, ויש בו גם אותיות עבריות. והוא גורם לאוניברסיטה גרעונות עצומים, ובודאי תמכרנו בחפץ לב למי שיסכים להדפיס בו גם את פרסומי המכון, - ובתיווכו של הפרופסור נמכר לה הדפוס, והסבה את שם הדפוס ל"אמנות" בעברית, (בשם זה נקראה גם הוצאת-הספרים שלה), ואז נגשה לעבודה. הזמינה אותיות נוספות ומנהל-דפוס מומחה יהודי מאודיסה. הזמינה את <persName>ח. נ.</persName> <persName>ביאליק</persName> לעורך ראשי של הוצאת התרגומים ממיטב ספרות העולם, ולהצעתו הזמינה את <persName>אריה סימיאטיצקי</persName> (ראה כרך א', עמ' 249) לסגנו בעריכה (הוא שימש בתפקיד עורך "אמנות" עד סוף ימיו). הזמינה את <persName>משה</persName> <persName>בן-אליעזר לעריכת</persName> עתון-הילדים "שתילים" ואת ד"ר משה <persName>גליקסון</persName> (ראה כרך ב' עמ' 592) לעריכת העתון היומי "העם", והרבעון לעם ולנוער "משואות" שעמדה להוציא, וריכזה מסביב למפעל חבר סופרים ומחנכים עבריים לעבודה וליעוץ, פרי הביכורים של הוצאת "אמנות" במוסקבה היה ספר תכנית לימודים לבתיספר של "תרבות" שברוסיה, ואחריו ספר למונחי החשבון בעברית, ספר בראשית בהדפסה מהודרת, ובהמשך - ספרי סיפורים ואגדות לילדים, ממיטב הספרות העולמית, בציורים צבעוניים נפלאים, - דבר שלא היה לפני כן בספרות העברית.

 באותה תקופה, שלאחר המהפכה הראשונה, היתה פעילה גם בעבודה הציונית בכללה, ובועידה הציונית הכל-רוסית (פטרוגראד 1917) - נבחרה למרכז ציוני רוסיה.

 כשגברה המהפכה הבולשבית במוסקבה (בראשית נובמבר 1917), הוחרם רכוש משפחת זלטופולסקי-פרסיץ במוסקבה, ואף בית הדפוס והספרים שכבר הספיקה להדפיסם, ולא היתה עוד אפשרות להמשיך בפעולה עברית במוסקבה. בינתים רכשו אביה ובעלה את הספריה של הבארון <persName>גינזבורג,</persName> שהועידוה למתנה לביתהספרים הלאומי בירושלים, וכעת הוכרחו לעזוב את הכל ולהמלט מתוך המהפכה. את הספריה של גינזבורג הפקידה לשמירה במוזיאון הרומנצבי במוסקבה, עד שיעלה בידי ממשלת המנדט בהשתדלות דיפלומטית להשיג את הסכמת ממשלת רוסיה להעברת הספריה לירושלים, והמשפחה עברה לקיוב, שהיתה אז בירת הרפובליקה

 הדמוקרטית אוקראינה, בה ניתנה אוטונומיה תרבותית לאומית ליהודים, ושם הקימה המשפחה מחדש מרכז גדול לתרבות עברית.

 לא עבר זמן רב והמהפכה הבולשבית הגיעה גם לקיוב, והמשפחה נאלצה להמשיך את נדודיה עד לאודיסה, שהיתה מרכז לתרבות עברית עוד מקודם ובה מוסדות-חינוך שהוקמו על-ידי משפחת זלטופולסקיפרסיץ, ובעיר זו עוד נמשכו חיים דמוקרטיים חפשיים בחסות חיל-המשלוח הצרפתי, שהגן על העיר והסביבה מפני תהפוכות המהפכה הרוסית. כאן רכשה שושנה פרסיץ בית-דפוס גדול וחידשה את הוצאת הספרים לילדים ולנוער ואת עתון-הילדים "שתילים" והרבעון "משואות", וכן מסרה ספרים לתרגום ולסופרים המתרגמים נתנה מפרעות ביד רחבה, שהיו להם להצלה ממש בימים הקשים ההם. אחרי זמן לא רב גבר לחץ הצבא האדום גם על אודיסה.<persName> הלל זלוטופולסקי </persName> יצא עם חיל המשלוח הצרפתי לצרפת, להשתתף במשלחת ראשי הציונות שליד ועידת השלום בוורסייל, ואח"כ ריכז את שארית הונו, שהיה מפוזר בארצות אחרות, השקיעו בתעשיה והתבסס מחדש בצרפת ואילו שושנה ובעלה סירבו לצאת, לבל תנטש העבודה הספרותית העברית, שהשקיעו בה הרבה און והון.

 אך השלטון הבולשבי לא נתן להמשיך את העבודה ותוך סבל רב השתדלה המשפחה להקל ככל האפשר את סבל שארית-הפליטה העברית, עד כי ב-1919 נעשו החיים ללא נשוא, ואז השאירה <persName>שושנה</persName> בידי <persName>א. ל.</persName> <persName>שמיאטיצקי</persName> סכום גדול, שהבטיח את תקציב מוסדות התרבות לשנתים, ויחד עם בעלה וילדיה, הרב פרופ' שמחה אסף ומשפחתו וגברת חיה ליבוביץ ועוד, נמלטה לסבאסטופול שבקרים, שם התגוררה כל המשפחה בחדר וחצי, וגם דירה זו שימשה מרכז גם לפליטי הציונות והעברית, ואחרי שעות ארוכות של עמידה בתורים לרכישת מזון למשפחה, לחברים ולפליטים ידידים, היתה קוראה בשעות הלילה ספרים בשפות שונות, כדי לבחור מהם ספרים ראויים לתרגום ולהוצאה בעברית, כאשר אף בימים הקשים ביותר לא רפתה אמונתה, כי עוד יבוא היום לחידוש פעולתה בהוצאת ספרים עברים. סוף-סוף הצליחה בבריחה נועזת ורבת הרפתקאות לצאת עם המשפחה מרוסיה ולהגיע אל האב לפאריס. כאן ביקרה בהוצאות-ספרים גדולות ללמוד את השיטות הנהוגות בעולם הגדול בצד הטכני והעסקי של הוצאת ספרים, ועם היותה אם לשלשה ילדים המשיכה את לימודיה בסורבונה וגמרה כמוסמכת לספרות. בינתים הגיע הידיעה <persName>שביאליק, א. ל. סימיאטיצקי</persName> וסופרים אחרים, שעבדו בהוצאת "אמנות" עומדים לצאת מרוסיה ומביאים אתם כתבי-יד רבים של תרגומים אשר הזמינה אצלם עוד בהיותם ברוסיה. אז עברו היא, בעלה ומשפחתה, הרב אסף ומשפחתו להאמבורג, ושם קבלה את כל משפחת הסופרים, שבאו מרוסיה ואלה שהצטרפו להוצאתה וחידשה - בפרנקפורט את הוצאת הספרים מחדש, והדפיסה את ראשוני ספריה בבית הדפוס של הוצאת-קאופמן הפראנקפורטית, שעסקה בעיקר בהוצאת


 ספרי-דת, אולם לאחר זמן מועט הקימה בית דפוס משלה, וכאן הוסיפה הוצאת "אמנות" לספרים את מיטב ההישגים של אמנות-הספר הגרמנית בהדר האותיות, הניר, הציורים והכריכה, - והספרים השיגו מעמד של שויון לספר הלועזי האירופאי, בצורתם הנאה.

 השתתפה בועידת לונדון 1920 ובקונגרסים הציונים ה-16 וה-17.

 אך את שנות פעולתה בגרמניה ראתה כפרוזדור לפעולתה העתידה בארץ-ישראל לשם כך השתלמה במכון לאמנות-הדפוס של קלימש, מכון מפורסם מאד באירופה בימים ההם, עבדה זמן-מה כמתנדבת בהוצאת-הספרים הגדולה ברוקהאוז, הזמינה בלייפציג אותיות מיוחדות יצוקות לפי תכניתה לסידור בניקוד במחצית העבודה (סידור שורת האותיות ושורת הניקוד בבת-אחת), בחרה תלמידים צעירים מישיבת פראנקפורט שישתלמו במלאכת הסידור, על מנת לעבוד בעתיד הקרוב בבית-הדפוס שתכונן בארץ-ישראל, ורכשה את כל המכונות והמכשירים הדרושים לכך, ותוך כך רכשה והכינה בארץ את המקום והבנין להקמת בית הדפוס וההוצאה והחלה לשלוח ארצה את המטענים.

 שלשה חדשים לפני המועד שנקבע להפלגה ארצה נפטר בעלה (ביום כ"ח אב תרפ"ה) והיא נשארה עם ארבעת ילדיה המומה מהאסון, אך האסון לא הטה אותה מדרכה. במועד שנקבע הפליגה עם ילדיה ועם ארונו של בעלה, שהובא למנוחה באדמת ארץ האבות, ובהגיעם לחוף יפו ביום (11.11.25) כ"ד חשון תרפ"ו חיכה להם קה רב של חברים וידידים, שבא לחלוק כבוד אחרון לבעלה המנוח ולהקביל את פניה.

 תוך שלשה חדשים הוקמה מסדרה מיוחדת לסידור ספרים ו"אמנות" החלה מוציאה בכל חודש ספר חדש, מהתוצרת שנודעה לשבח עוד מרוסיה ומגרמניה. ביתה בתל-אביב נודע במהרה כבית של אצילות עברית במובנה הנעלה, בו חברו יחד מסורת ישראלית עתיקה ותרבות לאומית ואנושית חדישה. כשהגיעה בתה שולמית לגיל 12 ערכה לה חגיגת "בת מצוה", ובזה יצרה בארץ את המנהג הזה, שגם הבת מקבלת על עצמה עול תורה ומצוות וחובות כלפי נצח ישראל - כשם שהיא עצמה נטלה על עצמה חובות ומשימות לאומיות קשות ואחראיות מנעוריה.

 ב-1926 נבחרה למועצת עירית תל-אביב, ומ-1926 ועד 1935 היתה חברה בהנהלת העירית וראש מחלקת התרבות שלה. נכנסה לעניני החינוך העברי גם בהיקף ארצי, וכחברה בועד החינוך של ההנהלה הציונית וכיושבת-ראש ועד המפקחים על בתי הספר הכלליים תרמה הרבה מנסיונה, מתבונתה וממסירותה לחיזוק בנינו של החינוך העברי. גם את הוצאת הספרים שלה העמידה לשרות החינוך והתרבות הלאומיים. היא הציעה להנהלה הציונית להוציא על אחריותה ספרי לימוד וקריאה (ספרים ו"מגילות" קטנות), שיאושרו על-ידי מחלקת החינוך, ולמכור אותם במחירים עממיים, בלא לדרוש מההנהלה הציונית שום השתתפות בהפסדים, אם יהיו, - ומובן שההנהלה קיבלה בשמחה את ההצעה הנדיבה

 ורבת התועלת, שתרמה הרבה לחיסול מחסור בספרי לימוד, שהעיק מאד על המורים והתלמידים בימים ההם, דבר דומה עשתה עם הלשכה הראשית של הקרן הקימת לישראל בהוצאת ספרית "לנוער" שלה, שכללה סדרת ספרים מונוגרפיים קטנים על נקודות-ישוב בארץ, אישים ומאורעות בתולדות התחיה. אולם גולת הכותרת של הוצאת "אמנות" משמשים אותם מאות ספרי קריאה לילדים ולנוער - מן המובחר שבספרות העולם, בהם הניחה את היסוד לכל ספרית בית-הספר ולכל בית-אב השוקד על השכלתו, הרחבת דעתו ופתוח טעמו הטוב של ילדיו.

 לפי הצעת הנציב העליון הוענק לה מאת מלך בריטניה בשנת 1936 אות הכבוד M.B.O.("מיסדר האימפריה הבריטית") כאות הכרה לפעילותה הצבורית והחינוכית בעירית תל-אביב, ונתקבלה לראיון אצל מלך בריטניה.

 בראשית מלחמת העולם השניה תפסו שלטונות הצבא את שני בניני הוצאת אמנות, וכל אוצר הספרים, שמנה למעלה ממליון כרך, פוזר בידי החיילים בתשעה מחסנים שונים, וחלק ניכר הושחת ואבד תוך טלטולים. אחר-כך עלה בידה לקבל מחסן גדול מאחד מעשירי יפו הערבים, בו ריכזה את הספרים שנשארו לפליטה, אך בינואר 1946 העלה אספסוף ערבי באש את המחסן וכל אשר בו. לאחר שבעצם ימי המאורעות, לפני החלטת או"ם בענין מדינת ישראל, הצליחה להוציא בסכנת נפשות ממש את רוב המטריצות והיציקות מיפו והעבירתם לתל-אביב.

 הנסיונות הקשים אשר התנסתה בהם לא שברו את רוחה, ולא עברו חדשים מעטים, והיא התחילה להדפיס מחדש, בראשונה את ספרי הלמוד ועם השגת ניר להדפסה, גם מהדורות חדשות מספרי הקריאה הקלסיים, ממיטב הספרות העברית המשמשים מיום הוצאתם אבני יסוד לכל ספרית בית ספר ובית אבות בא"י, ובזמן האחרון התחילה להעשיר את ספריתנו.

 בו בזמן לא פסקה מפעילותה הצבורית-הציונית כללית. עם קום המדינה נכנסה בכל התלהבותה ומסירותה להנהלת המפלגה.

 נבחרה ברשימת "הציונים הכלליים" לכנסת הראשונה והשניה, ובשתיהן - ליו"ר הועדה לחינוך ותרבות, בפעולתה הרבה לשיפור ושכלול מערכת החינוך, דאגתה ושקידתה ליעול מנגנון ותקציב החינוך, מלחמתה האמיצה והנבונה לביטול הזרמים המפלגתיים, הנחילו למפלגה את אחד מהישגיה הכבירים - הקמת חנוך ממלכתי במדינה.

 בעבודתה כיו"ר ארגון נשים ציוניות כלליות, וכיו"ר הועד הישראלי של הפדרציה לארגוני עזרה יהודיים בבריטניה הגדולה - למען ילדי העולים וקליטתם הרוחנית - משמשות חוליות פאר נוספות בשרשרת פעולותיה - של רבת פעלים זו.

 צאצאיה :<persName> עקיבא פרסיץ </persName> (עורך דין נודע, המשמש גם כקונסול כבוד - דניה), <persName>שולמית</persName> אשת גרשם (גוסטב)


<persName>שוקן</persName> עורך "הארץ"), <persName>ברוריה ריטה פרסיץ-סירקין,</persName> <persName>ימימה</persName> אשת <persName>יוסף מלוא </persName> (פסובסקי. ראה כרך ה', עמוד 2196).

</p>
<p>

 תוספות: 

 נפטרה בת"א, ג' ניסן תשכ"ט (22.3.69) הובאה לקבורה בהר הזיתים בירושלים (ראה כרך שביעי, עמוד 2824)

</p></div>
         <div type="bibliogrphy">
            <listBibl>
<bibl>Volume: #7 ,Page: 2824 ,URL: http://www.tidhar.tourolib.org/tidhar/view/7/2824</bibl><bibl>Volume: #7 ,Page: 2825 ,URL: http://www.tidhar.tourolib.org/tidhar/view/7/2825</bibl>
<bibl>Volume: #7 ,Page: 2826 ,URL: http://www.tidhar.tourolib.org/tidhar/view/7/2826</bibl>
<bibl>Volume: #7 ,Page: 2827 ,URL: http://www.tidhar.tourolib.org/tidhar/view/7/2827</bibl>
            <bibl>Volume: #18 ,Page: 5491 ,URL: http://www.tidhar.tourolib.org/tidhar/view/18/5491</bibl></listBibl>
         </div>
      </body>
  </text>
</TEI>
