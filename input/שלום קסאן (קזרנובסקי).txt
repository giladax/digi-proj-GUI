שלום קסאן (קזרנובסקי)

Volume: #4 ,Page: 2014 ,URL: http://www.tidhar.tourolib.org/tidhar/view/4/2014


 תוספות:

 (ראה כרך י''ג, עמוד 4351)

 ממשיך ליטול חלק פעיל בחיים הציבוריים של המדינה. פרט לפעילותו במסגרת "בני ברית".

 כיהן כנשיא מיסדר הבונים המפשיט בישראל בשנת 1968.

 כמו כן הוא נבחר כחבר בחבר הנאמנים של האוניברסיטה העברית בירושלים וכנשיא סניף חיפה של אגודת שוחרי האוניברסיטה העברית בירושלים.

 ב-כ"ז אייר תש"ל (2.6.70), במלאות לו 70 שנה, פרש לגימלאות מכהונתו כשופט בארץ-ישראל ובמדינת-ישראל במשך 33 שנה.

 ב-י' סיוון תש"ל (4.6.70) נערכה מסיבה לכבודו במלון ציון על-ידי ועדה ציבורית ארצית, מורכבת מאישי ציבור שונים, אשר איתם שיתף פעולה. בראש הרשימה היו ד"ר פנחס רוזן , שר המשפטים הראשון במדינת ישראל, ד"ר שמעון אגרנט  נשיא בית-המשפט העליון, השופט העליון משה לנדוי , יו"ר הוועדה לציון חסידי אומות העולם שליד הנהלת יד ושם, ונשיא בתי המשפט המחוזיים של חיפה ונצרת, נציגי הדתות והעדות היהודיות, הנוצריות, המוסלמיות והדרוזיות, הרב הראשי אונטרמן והרב גורליק מכפר חב"ד, ד"ר ויליאס וקסלר , הנשיא העולמי של בני ברית והנשיאה העולמית של בנות ברית, השופט ישראל לוין, נשיא בני ברית בישראל וכל נשיאי בני-ברית לשעבר, הנשיא והנשיאים לשעבר של מיסדר הבונים החפשים, ראשי עיריות חיפה ונצרת, נשיא האוניברסיטה העברית, נשיא ברית עברית עולמית, וראשי לשכת עורכי-הדין בישראל, יו"ר המסיבה היה פרופסור בנימין אקצין , נשיא האוניברסיטה של חיפה. למעלה משש מאות איש, יהודים, נוצרים, מוסלמים ודרוזים היו נוכחים. במסיבה זו נמסרה לשופט קסאן מגילת קלף ובה נאמר, כי לאות הוקרה והערכה על פעליו הציבוריים והרוחניים ועל תרומותיו הסגוליות לטובת כל אזרחי הארץ, ללא הבדל גזע ודת, במשך עשרות שנים, החליטו כל הנוכחים להקים קרן סטיפנדיה שתישא את שם השופט קסאן לתלמידים יהודים וערבים מצטיינים בפקולטה למשפטים של האוניברסיטה העברית בירושלים, על הר הצופים.

 העתונים "הארץ", "דבר" ו"למרחב" פירסמו מאמרי הערכה על יובלו.

