<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5355 ,URL: http://www.tidhar.tourolib.org/tidhar/view/18/5355</bibl><bibl>Volume: #18 ,Page: 5356 ,URL: http://www.tidhar.tourolib.org/tidhar/view/18/5356</bibl>
<bibl>Volume: #18 ,Page: 5357 ,URL: http://www.tidhar.tourolib.org/tidhar/view/18/5357</bibl>
<bibl>Volume: #18 ,Page: 5358 ,URL: http://www.tidhar.tourolib.org/tidhar/view/18/5358</bibl>
<bibl>Volume: #18 ,Page: 5359 ,URL: http://www.tidhar.tourolib.org/tidhar/view/18/5359</bibl>
<bibl>Volume: #18 ,Page: 5360 ,URL: http://www.tidhar.tourolib.org/tidhar/view/18/5360</bibl>
<bibl>Volume: #18 ,Page: 5361 ,URL: http://www.tidhar.tourolib.org/tidhar/view/18/5361</bibl>
<bibl>Volume: #18 ,Page: 5362 ,URL: http://www.tidhar.tourolib.org/tidhar/view/18/5362</bibl>
<bibl>Volume: #18 ,Page: 5363 ,URL: http://www.tidhar.tourolib.org/tidhar/view/18/5363</bibl>
<bibl>Volume: #18 ,Page: 5364 ,URL: http://www.tidhar.tourolib.org/tidhar/view/18/5364</bibl>
<bibl>Volume: #18 ,Page: 5365 ,URL: http://www.tidhar.tourolib.org/tidhar/view/18/5365</bibl>
<bibl>Volume: #18 ,Page: 5366 ,URL: http://www.tidhar.tourolib.org/tidhar/view/18/5366</bibl>
<bibl>Volume: #18 ,Page: 5367 ,URL: http://www.tidhar.tourolib.org/tidhar/view/18/5367</bibl>
<bibl>Volume: #18 ,Page: 5368 ,URL: http://www.tidhar.tourolib.org/tidhar/view/18/5368</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלום שווארצבארד (גראלניק)</persName>

</head>
         <div><p> נולד בעיירה איזמאיל אשר בתחומי בסרביה בשבת נחמו תרמ"ו (18.8.1886) (בשעה שאביו נלקח בעיר הולדתו לצבא הרוסי, ובעצם תקופה של המלחמה בין רוסיה ותורכיה. וכך נשאר בעיירה איזמאיל, ושם נשא אשה. אביו ר' <persName>משה גראלניק</persName> היה הראשון

 שבא לגור בבאלטה, עיר מחוזית בפלך פודוליה) ולאמו<persName> חיה.</persName> (כשחזרו לבאלטה שכר אביו חנות ואמו היתה מוכרת צרכי מכולת, והוא פתח קיוסק).

 קיבל חינוך מסורתי בחדר ובתלמוד תורה. היות ומצב הפרנסה הלך ורע, מסר אותו אביו לעבוד בתור "עוזר" לחנות גלנטריה. מקץ שתי שנים של עבודת פרך כפולה בלא שכר של פרוטה, עבר לעבוד אצל שען בתור שוליה. בתנאים שסידרו עם אביו: שלוש שנים יקבל רק מזונות ובשתי השנים האחרונות יצטרף לכך גם שכר מועט. לאט לאט למד את המקצוע, לפרק שעונים לתיקונם.

 בגיל עשרים (1906) עזב את ארץ מולדתו ועבר לווינה באוסטריה. שם הספיק לשבת יחד עם כמה מחבריו שהיו מחוסרי עבודה בבתי סוהר. גורש לבו

 דפשט (הונגריה) ומשם התגלגל שוב לגליציה. עבודה לא השיג ורעב ללחם. עבר לסטרי ומשם נדד לסקלה הסמוכה לגבול ההונגרי. משם התגלגל לשוייץ, משם נסע לעבוד בבית חרושת לשעונים בגרינכן. ומשם עבר לפריס לאחר השטפון בראשית 1911, ושם המשיך במקצועו כשען.

 ב-1914 כשפרצה מלחמת העולם הראשונה התגייס לצבא הצרפתי והשתתף במערכות "לגיון הזרים". נפצע קשה וב-1916 זכה באות הצטיינות "צלב המלחמה". ב-1917 שוחרר מן הצבא. חזר לאוקראינה ובסוף ספטמבר 1917 בא לאודיסה ומשם לבאלטה, מקום שם ציפה לו אביו. סיפר להם על צרפת שבה חיים יהודים ונוצרים בשלום. באמצע אוקטובר 1917 חזר לאודיסה. בדצמבר 1919 הפליג לקושטא (תורכיה) באניה "ניקולי הראשון" בתור מי שהיה מתנדב בצבא הצרפתי. מקושטא נסע למרסיל ומשם לפריס וסידר לעצמו עסק שעונים קטן בבולבאר מזילמונטן מספר 82 ועשה בה עד 1920.

 נשא לאשה את אננא (בשנת 1910 באה מאודיסה לפריס, עבדה כתופרת).

 במרוצת תקופה זו, בימי שלטונו של ה"דירקטוריון" עברה הסמכות היעילה היחידה לידי ראש הצבא. האוכלוסיה היהודית נרדפה באכזריות: גדודי הקוזאקים ופלוגות הפארטיזאנים השליטו טרור בכל מקום. דעת הקהל באירופה גילתה אדישות לפשעים אלה.

 הפוגרומים הנוראים ביותר היו אלה שנתחוללו ב-1919 בברדיצ'ב, בז'יטומיר - פעמיים תוך חצי שנה באורוץ', בפרוסקורוב, בטולצ'ין - כולם בוצעו בפקודתם הישירה של האטאמאנים, שסרו למשמעתו של <persName>סימון פטליורה</persName> (נולד בפולטבה, לאב עגלון. לפני המהפכה עבד כרואה חשבון. הוא נמנה עם המפלגה הסוציאלדימוקרטית, אך חדור היה באותה מידה גם ברוח לאומית. בלא שציפו לכך, נעשה מאז 1917 לראש הכוחות האוקראיניים המזויינים, ובדצמבר 1918 היה לאטמאן הראשי ולנשיא ה"דירקטוריון". משגורש מאוקראינה, במחצית 1920, התיישב בשנת 1921 בפריס - צרפת).

<persName>שווארצבארד</persName> חי בצל סיוט זה, אף היה עד לכמה פוגרומים, בהם ניספו בני משפחתו.

 (הפוגרומים הצבאיים הגיעו לשיאם בשחיטה ב"פרוסקורוב" בט"ו באדר ב' תרע"ט (15.2.1919). בעיר זו, בת 50,000 תושבים (מחציתם יהודים), התחולל מרד-נפל קומוניסטי, בו לקחו חלק יחידות-צבא אוקראיניות וכמה נערים יהודים, חברי התא הקומוניסטי בעיר. מפקד הקוזקים על שם "פטליורה", "סימוניקו" החליט לערוך טבח ביהודים. השחיטה נמשכה כארבע שעות וכ-1700 יהודים נטבחו בה ונפצעו למעלה מ2000 יהודים, וכך המשיכו להרוג ביהודים).

 בשנת 1920 חזר לפריס ופתה חנות שעונים קטנה בשדרות מינלמונטאן.

 בשנת 1925 כשנודע לו כי<persName> פטליורה</persName> מתגורר אף


 הוא בפריס, נשבע לנקום ממנו את דם אחיו השפוך. עמד וקנה לו אקדח ושקד על גילוי עקבותיו של מחולל הפוגרומים של שנת 1919 כנ"ל. אחרי חדשיעיקוב ארוכים הבחין בו לבסוף כשהוא נכנס יחידי למסעדה ברחוב ראסין. מיד חש אל בית הדואר הסמוך ושלח לאשתו מכתב-אכספרס, כדי להודיעה על תכניתו, ובלא שהכיר קודם לכן את העורך דין <persName>הנרי טורס</persName> , כתב גם אליו בחפזון שורות אחדות, כדי להפקיד בידו את ההגנה על עצמו.

 כל הנסיבות האלה העידו על מעשה במחשבה תחילה, ואמנם קיבל על עצמו את האחריות למעשהו ולא הסתיר דבר.

 ביום 25.5.1926 בשעה 2.15 אחר הצהריים יצא מן המסעדה "שארטייה" ברחוב ראסין, שב"רובע הלאטיני" של פריס, וניגש אל אדם שפגש בסביבה ושאל אותו בשפה האוקראינית: "האתה פאן<persName> סימון פט</persName> <persName>ליורה?</persName> " הנשאל נדהם ולא השיב, רק הניף עליו באורח אינסטינקטיבי את מקלו. אותו רגע שלף <persName>שווארצבארד</persName> מכיסו אקדח וקרא בקול נרגש: "הגן על נפשך, נבל !" ובתוך כך ירה בו חמש פעמים בצעקו: "הרי לך בשכר פרוסקורוב! <persName>הרי לך בשכר</persName> ברדיצ'ב! בשכר אומן, בשכר צ'רקאסי !".

 הנתקף כרע על המדרכה, תוך שניות ספורות הוזעק שוטר למקום, ומשפורק מנשקו התנפל עליו המון רב. לשווא קרא אליהם בתקיפות: "רוצח המונים הרגתי !" הקהל הרביץ בו ובקושי רב עלה בידי השוטר לחלצו.

 משהובא למשטרה גולל לפני החוקר את סיפורו, מסר את שמו. משנודע לו כי הרוצח הנ"ל נמצא בפריס גמר אומר להרגו כדי לנקום את דם אחיו היהודים, שנטבחו באוקראינה בשנת 1919. זמן רב התחקה על עקבותיו, מעולם לא הכירו אישית, ועל כן הוצרך לזהותו בעזרת תמונה קטנה שגזר מתוך המילון האנציקלופדי "לארוס" ותצלום גדול יותר, שנתפרסם בעיתון האוקראיני בפריס "טריזוב". ימים רבים ארב לו, עד שנתגלה לו, כי הוא היה נוהג לאכול יום-יום בצהריים באותה מסעדה, ואז קנה אקדח, אך לא ביצע תכניתו מיד, כי תמיד ליוו אותו למסעדה אשתו ובתו הקטנה, לכן חשש שמא יפגע גם בהן - ונרתע. ביום ההתנקשות הנ"ל הגיע ראש הפורעים יחידי.

 תוך חקירתו צלצל הטלפון ומלשכת המשפטים הממשלתית הודיעו לחוקר, כי הנרצח הוא אדם רםמעלה, ושמו <persName>פטליורה</persName> . לשמע הבשורה זינק ממקומו וחיבק את מפקד המשטרה מרוב שמחה. עד ששמע את שם הנרצח כירסם ספק בליבו, שמא הטעו אותו התמונות והוא פגע באדם חף מפשע.

 בו ביום נערך חיפוש בדירתו, במעמדו, נמצא המברק, ששלח לאשתו שעה קלה לפני המעשה: "אשתי היקרה, נדרש אני למלא את חובתי לעמי. הירגעי ושאי את הכל בגאון, כמו עד עכשיו". קודם לכן, לא גילה לה כי עומד הוא לבצע מעשה הנקם. ידע, כי לא תבין לרוחו.

 החקירות והמשפט נמשכו שבעה עשר חודש וחוללו י סערת רוחות בעולם כולו ובקרב תפוצות ישראל. יהודי המערב נחלקו לשני מחנות - למחייבים ולשוללים. במעשהו היה מן החידוש. נוקם יהודי ראשון היה בתולדות המטירולוגיה היהודית בדורות האחרונים. היו שטענו כי הנקם אינו עולה בקנה אחד עם מוסר היהדות. והיו גם שנתייראו - "מה יאמרו הגויים ?" מנהיגי יהדות אמריקה הוקיעו כל נסיון להפוך את המתנקש ל"גיבור" ורבים היו מעוניינים להחניק את הפרשה באיבה. ו

 אולם היו גם מצדדים רבים. נתארגן ועד הגנה ואותות-עידוד ותמיכה הגיעו מקהילות רבות משני עברי האוקינוס. <persName>הוא עצמו היה איתן ברוחו, לא גילה</persName> <persName>כל חרטה והטיל על שכמו את מלוא האחריות למעשה.</persName>

 אחרי הכנות מרובות וישיבות ממושכות לפני השופט-החוקר, החל המשפט עצמו ב-18 באוקטובר 1927, ב"היכל המשפט", שעל גדות הסינה בפריס. פתיחת המשפט היתה בצהריים. אולם בית הדין היה מלא מפה לפה, ובחוץ צבאו מאות אנשים על הדלתות. רוב הכרטיסים חולקו מבעוד מועד לעתונאים שנהרו לבירה הצרפתית מכל העולם, ולמספר קטן של נכבדים.

 ביום הראשון הופיע בפני השופט ושנים עשר השופטים המושבעים, טיפוס יהודי חדש ניצב לפניהם - "הנוקם", ואף שתקיפותו הפנימית ובטחונו בצדקתו ניכרו מיד, השתלב באישיותו גם צביון פיוטי. משורר אידי היה שעל יצירותיו חתם: "בעל החלומות".

 קוראים לפניו את כתב האישום, המשתרע על עשרים עמודים - רוצח מנהיג דגול וחף מפשע, אנארכיסט וסוכן הבולשביקים; אדם בעל עבר פלילי המנצל לרעה את מידת הכנסת האורחים של צרפת. במעשהו הפר סעיפים אחדים מן החוק הפלילי, ולפי אחד מהם (302) צפוי לו עונש מוות.

 התביעה היתה מאורגנת וערוכה כהלכה. המבריק שבנציגיה היה קאמפינסקי, מטובי הפרקליטים בצרפת, ולידו עזרו אחרים, ביניהם גם משומד פולני ושמו <persName>פוזננסקי</persName> . באולם בית הדין ישבו האלמנה עטופתשחורים ולידה אחיו של הנרצח <persName>פטליורה.</persName>

 תוך כדי חקירתו נפרשו תולדות חייו. הוא הכחיש את האשמות שטפלו עליו. לא "זר" הוא בצרפת. נתין צרפתי הוא, שלחם למען צרפת במלחמת העולם הראשונה, נפצע קשות בהתקפה על<persName> קרנסי</persName> וזכה ב"צלב המלחמה" כאות הצטיינות, מכחיש הוא בתוקף, שעשה את מעשהו כשליח אירגון כלשהו, מעשה נקם אינו עומד בסתירה עם היהדות, כי "אלוהי ישראל הוא אל נקמות". הוא מלגלג על טענת הקטיגוריה <persName>שפט</persName> <persName>ליורה</persName> היה ידיד היהודים. "עוד ידידים כאלה ומעם ישראל לא היה נשאר זכר", ואפשר שמ"רוב אהבה" ערך<persName> פטליורה </persName> את השחיטות ביהודים, "כדי לקרב אותם לאביהם שבשמיים..." והוסיף: זה 300 שנה נשפך דמו של העם היהודי בארץ ארורה זו ששמה


 אוקראינה. בשנת 1648 הופיע על במת דברי הימים הרוצח בוגדן חמילניצקי והציף את השדות והנהרות בדם יהודי נקי. השחיטה נמשכה עד 1654 והביאה כליה על חמש מאות אלף יהודים, מיונקי-שדים ועד אנשי שיבה. וכך נמשכו פרעות עד הרוצח<persName> פטליורה</persName> שהרבה בשחיטות.

 משנשאל ע"י הקטיגור <persName>קאפינסקי,</persName> אם מאמין הוא, כי אמנם השתתף <persName>פטליורה </persName> אישית במעשי הרצח והאונס, השיב לו הנאשם, כי <persName>קאטו הרומאי</persName> , שהיה אחראי לחורבן "קרתאגו", לא ראה אף הוא את "קרתאגו" מעודו...

 וכשהתחיל לגולל בפני השופטים את פרשת הפוגרומים, יורדת מועקה על הכל, והוא עצמו מתחיל לנשום בכבדות. בהמשך סיפורו דואב לבו והוא עומד על סף העילפון, בית הדין נאלץ להכריז על הפסקה של עשרים דקות.

 היום הראשון של המשפט מסתיים בתיקו, ולמחרת היום כבר משתנית במת החזיון והתפאורה. במרכזו שוב אינו עומד הנאשם, כי אם <persName>פטליורה.</persName> עיקר מעמצי התביעה מכוונים להוכיח, כי <persName>פטליורה</persName> לא היה <persName>אחראי לפוגרומים</persName> , וכי להיפך, עשה כמיטב יכולתו לגונן על יהודים, למנוע שחיטות ולפצות את הקרבנות בכספים.

 והנה, ככל שמצטנף, כביכול, הנאשם בפינתו, עולה ומתנשא סניגורו העו"ד <persName>הנרי טורס</persName> , אחד משלושת הפרקליטים הגדולים ביותר בצרפת. זה מכבר יצאו לו מוניטין כמגינם של נרדפים. מעתה שליט <persName>טורס</persName> בזירת בית הדין, מתערב ללא הרף במהלך הדיונים, מזים ומפריך טענות התביעה בכל האמצעים העומדים לרשותו, ובנוסח האסכולה הצרפתית מנצל כל מומנט דראמאטי במיטב כשרונו של שחקן.

 אחת ממשימות הקטיגוריה היתה להשחיר את פני הנאשם, ועל כן שמה לה למטרה לנצל את עדותו של השוטר, שאמר שהנאשם במקום המעשה, טען, כי המתנקש המשיר לירות בנרצח גם לאחר ששכב שרוע על המדרכה וצעק: "די ! די !" התנהגות כזאת - שפלות יש בה, וגם הנאשם וגם סניגורו מתקוממים נגד ההשמצה בכל כוחם. כאן הסתמך <persName>הנרי טורס </persName> על יסוד פסיכולוגי רב משמעות. הוא שאל את השוטר, באיזו לשון דיבר<persName> פטליורה</persName> את דבריו האחרונים, ומשענה לו כי בצרפתית (שהרי אוקראינית אין הוא עצמו שומע), פנה <persName>טורס</persName> אל השופטים וקבע הלכה פסוקה, שלא יתכן כי ברגעי חייו האחרונים ידבר אדם בלשון שאינה שפת אמו... ועדות השוטר הוזמה כעדות שקר...

 ולא זו בלבד, אלא שיש בידו של<persName> טורס גם ראיה</persName>


 חיובית, וכדרכו הדראמאטית הוא מצווה על אחד מעוזריו לשכב על הדרגש והוא עצמו קופץ ועולה עליו ומכוון את אקדוחו אל השוכב, כדי להדגים שבמצב זה יש ליריה זווית נטיה מיוחדת, מה שלא הוכח לגבי היריות <persName>בפטליורה...</persName>

 ביום השני למשפט זכה <persName>שוארצבארד</persName> "מן ההפקר" בגלל עדותו של עד התביעה דווקא. המורה האנגלי סמית, שנוכח בשעת ההתנקשות, ואשר הוזמן ע"י הקטיגוריה, הפך, מעשה בלעם, ממקלל למברך. הוא סיפר, כי בטיילו לאורך שדרת סאן-מישל שמע לפתע יריות ובהתקרבו ראה איש גבוה נופל... מיד רצתי אל הצעיר בעל האקדח שעמד על ידו. איש לא היה במקום. הכל ברחו. אחזתי בידי הצעיר, שהיה חיוור כמת, וקראתי: רוצח! אתה הוא הרוצח !... אך עד מהרה עמדתי על כך, שטעיתי, נדהמתי לראות את פניו: אלה לא היו פני רוצח, אלא פני אדם חולם שהגשים את חלומו - פני שופט וגואל דם... משהחל להתקבץ ההמון והתנפל עליו, עזרתי בידי השוטרים להצילו... רבותי השופטים, מעריץ אני את הנאשם. לא רוצח הוא כי אם אידיאליסט, ואילו הייתי במקומו הייתי עושה כמוהו...

 לאחריו עלו אל הדוכן עדי התביעה השונים ראשי ממשלה ושרים בממשלת <persName>"פטליורה</persName> ", מצביאים וגנרלים, נושאי כליו. הכל מעידים בשבועה, כי <persName>"פטליורה"</persName> אהב יהודים והתנגד לפוגרומים. הקטיגור <persName>קאמפינסקי </persName> מגיש לבית הדין ספר, שהוכן מטעם "הוועד לזכרו של <persName>פטליורה</persName> " ובו העתקי כרוזים, שנשלחו כביכול לחיילות ההיידמקים להזהירם מפני התגרות ביהודים. יש מן העדים המרחיקים לכת ומפליגים בסיפוריהם על משלחות של רבנים יהודים, שיצאו בטליתותיהם ועם ספרי תורה להקביל את פני <persName>"פטליורה"</persName> , ועל השבועה, כביכול, נשבע<persName> "פטליו</persName> <persName>רה"</persName> בבית הכנסת, בו הכריז קבל עם ועדה, שלא הוא היה אחראי לפוגרומים.

<persName>טורס </persName> מציג תעודות משלו: "ועד המשלחות היהודיות" הוציא לאור, לצורך הגנת הנאשם, ספר גדוש פרטים על זוועות הפוגרומים - מסמכים ותצלומים מן הפוגרום הנורא בפרוסקורוב.

 ביום השלישי למשפט נידונה באריכות פרשת רב הטבחים, נושא כליו של <persName>פטליורה</persName> , הגנרל "<persName>סמסנקו",</persName> שניצח אישית על מעשה הטבח בפרוסקורוב. עדי התביעה טענו, <persName>ש"סמסנקו"</persName> נידון למוות ונורה על חלקו בפוגרומים, ואילו העו"ד <persName>טורס</persName> מזים את בדותותיהם: "<persName>סמסנקו</persName> " נאסר לא בעוון השחיטות, אלא משום שמעל בכספי ה"מתנה" שסחט מן הקהילה היהודית: הוא נורה משום <persName>שפטליורה</persName> פחד פן יגלה את סודותיו, ומכל מקום קברו את הארכי-פורע בטקס צבאי זמן רב לאחר הפוגרום (ב-1920).

 הקטיגוריה העלתה "קלף" חדש מאמתחתה: שהנאשם הוא סוכן הבולשביקים ; הוא לא נתכוון לנקום את דם אחיו היהודים, אלא למלא הוראה של ה"צ'קה". הגנרל האוקראיני <persName>שפובאל</persName> מביא הוכחה ני

 צחת, שהנאשם התרועע עם אחד בשם וולורין, שהוא לכל הדעות היה סוכן בולשביקי. זמן קצר לפני ההתנקשות התעניין וולודין לברר את כתובתו של <persName>פטליורה</persName> . הקטיגור <persName>קאמפינסקי</persName> שש אל ה"מציאה": סבור הוא שההגנה נפלה בפח שנטמן לה.

 אך העו"ד טורס אינו טומן ידו בצלחת. בעוד נושא <persName>שפובאל</persName> את דבריו, מציג לפניו הסניגור <persName>טורס</persName> תצלום, בו נראה העד בחברתו של וולודין. - "מה לו לידידו של פטליורה אצל חורש רציחתו ?"... הקהל בבית הדין פורץ בצחוק, ומשמנסה <persName>שפובאל</persName> להסביר, כי התרועעותו עם <persName>וולודין</persName> נעשתה כדי להתחקות על המזימה הנרקמת, גבר הצחוק באולם, והשופט

 מוצא לנכון להכריז על הפסקה... בהתחדש הישיבה עולה אל דוכן העדים פרופסור <persName>לאנז'בן,</persName> מדען צרפתי נודע: הוא מופיע כעד הגנה ועדותו הוקדמה מחמת זמנו הדחוק. בדבריו השקולים הוא נותן, למעשה, גושפנקה למעשהו של הנאשם. "בהיעדר צדק מאורגן מן ההכרח שתוקיע אלימות היחיד". כאשר אין לו לבן עם נרדף, שסבל מפרעות אין-קץ, לאן לפנות כדי להבטיח את תיקון העוול, אין ברירה בידו בלתי ליטול על עצמו את תפקיד השופט.

 שאל הקטיגור <persName>קאמפינסקי:</persName> "המוצדק לדעת הפרופיסור, להרוג אדם, שמייחסים לו מעשה עוול שבוצע לפני שבע או שמונה שנים ? " והנה, לפני שיש שהות בידי העד להשיב, ניתק הנאשם ממקומו וקורא בתקיפות : "כלום שכחת, מר <persName>קאמפינסקי</persName> , כי 48 שנה חיכתה צרפת כדי לנקום את העוול שנעשה לה בשנת 1870 ?"

 קהל הצופים בבית הדין פורץ במחיאות כפיים סוערות, השופט מתחייך אף הוא על התשובה כהלכה ואינו טורח אפילו להקיש בפטישו להחזיר את השקט על כנו.

 הנאשם לא היה שבע רצון מדברי טורס, המרבה להוכיח שקודם כל הם צרפתים ושהנאשם היה מאז ומתמיד נאמן לצרפת ולחם בשורות צבאה וכו'. <persName>שווארצגארד</persName> לא סבל את הנימה הפאטריוטית הצרפתית <persName>שטורס</persName> רמז בהגנתו. כשאמר<persName> טורס</persName> - שהוא רואה עצמו בראש וראשונה צרפתי - ורק בדרגה שניה - יהודי. יחס זה הוציא אותו לעיתים מכליו. בו בזמן שהוא, הנאשם, רואה עצמו יהודי בכל רמ"ח אבריו: גאה הוא על אלוהיו וקדושיו ותובע משפט צדק, נכון היה להינקט <persName>מפטליורה</persName> בכל ארץ אחרת ובכל בירה אחרת בעולם, והכרתו היא, שהנקם משפט בינלאומי.

 ביום הרביעי למשפט שוב מגיח הנאשם ומועמד למבחן, כאשר מופיע כעד התביעה עורך ה"טריזוב", הבטאון האוקראיני בפריס, הקרוב <persName>לפטליורה</persName> והוא מטיח כלפיו האשמות אנטישמיות. עתון זה, מצהיר הנאשם, מוסיף להפיץ רעל אנטי-יהודי עד עצם היום הזה. העד (העורך) מכחיש טענה זו ומביע את סברתו, שהנאשם אינו מבין אוקראינית ועל כן אין


 לאשמתו כל שחר. לפי דרישתו של טורס מעמידים את הנאשם למבחן. המתורגמן הרשמי של בית-הדין מקיים דו-שיח קצר עם הנאשם, ולבסוף פוסק המתורגמן שהנאשם עמד במבחן.

 פרופסור <persName>קלוך</persName> , מוסר בעדותו על הבדיקה הפסיכיאטרית שערך לנאשם בבית הכלא, כדי לקבוע את מצב נפשו. אם שפוי הוא בדעתו ? תוצאות בדיקתו שהוא בריא בהחלט ברוחו ואחראי לכל מעשיו. העו"ד <persName>טורס</persName> מעיר שאין לעדות זו כל חשיבות, שהרי לא ביקש לטעון כי <persName>הנאשם</persName> ביצע את מעשהו ברגע של אי צלילות הדעת.

 לאחריו מעיד הגנרל האוקראיני <persName>אודוביצקי</persName> , החוזר על טענת הקטיגוריה, כי <persName>פטליורה</persName> העניש את מפקדי הצבא שערכו פוגרומים ביהודים. טורס שואל את העד: אמרת כי <persName>פטליורה</persName> דן למוות את כל הפורעים, האין זאת ?

<persName>העד</persName> : כן, מר<persName> טורס.</persName>

<persName>טורס</persName> : אולי תנקוב בשמות כמה מן הפורעים שהומתו בדין ?

<persName>העד </persName> : בגמגום... <persName>סמסנקו</persName> הנ"ל.

<persName>טורס: סמסנקו</persName> נורה למוות זמן רב אחר הפוגרומים ולא בשל הפרעות... אולי זכורים לך שמות נוספים ?

<persName>העד</persName> : לא, איני זוכר עכשיו...

<persName>טורס</persName> : (בתקיפות) ומדוע לא המיתו אותך על השתתפות בפוגרומים ?

 באולם קם רעש ורחש. הקטיגור <persName>קאמפינסקי</persName> קפץ ממקומו כנשוך נחש להביע את מחאתו. השופט השתיק את הצועקים. בהיסוס רב ובבהלת מה השיב העד <persName>אודוביצ'נקו</persName> בשאלה : אני... ?

 כן, <persName>גנראל</persName> , אתה! התודה כי סיסמת הדיביזיה שפקדת עליה היתה : "מוות ליהודים"!.

<persName>העד:</persName> לא אני אחראי לסיסמה זו. החיילים הם שהכריזו עליה ועל דעת עצמם...

<persName>טורס</persName> : מן ה-24 במאי ועד 11 ביוני 1919 ערכת פוגרומים ביהודי אורינון ושארגורוד. למה איפוא לא נענשת ?

<persName>העד:</persName> מעולם לא היו חיילי במקומות אלה... <persName>טורס:</persName> הרי לפניך דין וחשבון רשמי. קרא את הדברים, הקובעים במפורש כי גדודיך פרעו ביהודי שארגורוד...

<persName>העד:</persName> (בגמגום) אמנם כן, אני נזכר, אירעו שם כמה מעשי שוד. נהרגו כמה יהודים, אבל גם נוצרים... <persName>טורס</persName> : הנני מגיש לכבוד השופטים רשימה של 100 קרבנות יהודים...

<persName>העד</persName> : אולי היו אלה מתאבדים ?...

 היום החמישי העלה אף הוא חידוש. פעם אחת ויחידה העז אחד השופטים המושבעים, שכל עיקרם משתתפים "אילמים" הם במשפט. היה זה השופט המושבע השמיני, אחד הצעירים שבחבורה, שהפנה את שאלתו לנאשם ? מר<persName> שווארצבארד</persName> , הניספו בפוגרומים גם בני משפחתך ?

 השיב בקול נכאים ממקום מושבו: כן, אדוני, 15 מבני משפחתי נרצחו בידי כנופיות <persName>פטליורה...</persName> העו"ד <persName>טורס </persName> שלף גליון מתיקו וקרא באזני השופטים את שמות הקרבנות... שאלתו השניה של המושבע, היתה חמורה יותר. מדוע לא הוצאת לפועל את מעשה הנקם בימי ריתחת-הדם, בהיותך באוקראינה ?

 הפעם התערב התובע הכללי וביקש להסביר, כי הנאשם בחר לו את צרפת כמקום-הפעולה, משום שקיווה כי בה יזכוהו... דינם של "פושעים פוליטיים" נוח בה יותר מאשר בארצות אחרות...

 הנאשם - חרה לו בעלבון זה שעלבו בו, כאילו היה פחדן וחישב את המעשה הנקוב לפי חשבון הכדאיות: "לא אדוני, דברי התובע הכללי אינם נכונים, פשוט נבצר ממני למצוא את ראש הפורעים כדי לפגוע בו. הנה ראיתם את חבורת הפושעים שבאו כולם להעיד לטובתו של התליין הראשי (פטליורה), אך שם במקום מולדתם אי-אפשר היה לגלותם. ובכן עשיתי כמעשהו של הצעיר בשלושת אחי <persName>הוראציוס.</persName> נסיגותי אחור כדי לתקוף בהצלחה..."

 מתוך רעם מחיאות הכפיים באולם בית הדין הבקיע חלושות קולו של השופט: הרי זו תשובה כהלכה!

 דומה היה, כי בתום היום החמישי לדיונים חל משבר במשפט, וכף המאזניים החלה נוטה לטובת הסניגוריה.

 ביום הששי במשפטו הגיע תורם של עדי הסניגוריה. העד הראשון ד"ר <persName>מ. גולדשטיין</persName> , מן המפורסמים שבעורכי הדין היהודים ברוסיה, היה סניגורו של <persName>טולסטוי</persName> במשפטו עם "הסינוד הקדוש". כאב קרבנות הפרעות זועק מגרונו. מי כמוהו בקי בענייני פוגרומים ? הוא שימש יושב ראש לוועדת חקירה בעניין הפרעות באוקראינה, מספר הפוגרומים נמנה במאות וסך הכל של החללים היהודים עלה מ-50,000 עד 170,000. משוכנע הוא, כי האטאמאן הראשי<persName> פטליורה</persName> אחראי למעשה הטבח. הפוגרומים היו מאורגנים מלמעלה. יד אחת הדריכה אותם - אותם הכרוזים נפוצו בכל רחבי אוקראינה, אותן הסיסמאות הופרחו בשורות ההיידמקים ("הרגו ביהודים והצילו את אוקראינה"), אותם המנשרים לצבאות הפורעים, ואותם סיפורי כזב להסית את פראי האדם המשתוללים : <persName>בפרוסקורוב</persName> הפיצו את הבדותה, שהיהודים גנבו את פעמוני הכנסיה בפלשתין ותלו שלושה כומרים, ואילו בפלשטין סיפרו, כי בפרוסקורוב גנבו היהודים את פעמוני הכנסיה ותלו שלושה כומרים.

 אחריו העידה העלמה <persName>חיה גרינברג</persName> , ילידת פרוסקורוב. היא מאשרת שביום 15.2.1919 הפגיזו חילות <persName>פטליורה</persName> את הישוב היהודי. ומצביאו סמסנקו, יד ימינו של פטליורה נתן הוראות לפגוע רק בנפש, בילדים שלא יגדלו באוקראינה בולשביקים, "ויש לרטש כרסי יהודיות, כדי שלא יוולדו עוד בולשביקים באוקראינה". ציווה עליהם להשתמש בכידונים ובפגיונות בלבד: ראשית, כדי שלא להקים רעש,


 ושנית - כדי לחסוך תחמושת. היהודים אינם ראויים שאנשי פטליורה יאבדו עליהם אבק שריפה...

 הפורעים צעדו בחוצות העיר בתזמורת מנגנת ובראשם - קבוצת הרופאים והאחיות (שמא יהיו פצועים בין הפורעים) בקריאות : "תחי אוקראינה" ו"יחי אבינו פטליורה !"... 3 שעות נמשך הרצח, רק למחרת נתגלה גיא-ההריגה. היא ניצלה, את מחזות הזוועה שנתגלו אין לתאר... היא הוסיפה סיפור על סיפור, וכל חוויית הדמים בה נתנסתה היתה כמכוות אש צורבת. הסיפור על אותו ילד בן חמש, פצוע בגבו וכולו שותת דם, שהחריש שעות על שעות, משום שלפני שנשחטה אמו על ידי הפורעים של <persName>פטליורה</persName> בנוכחותו, ציוותה עליו אמו לא להוציא הגה מפיו, ואולי ייחשב על ידיהם כמת...

 למשמע העדות ירדה חרדה על כל קהל הצופים בבית הדין. פני השופט נתעוותו וניכר היה שבקושי רב עולה בידו לעצור בכיו והדיבור ניתק מפיו ורק בידו אותת לעבר השופטים המושבעים, כמרמז לעדה להפנות דבריה אליהם - לא אליו. דבריה של העדה השפיעו גם על השופטים המושבעים, ואפילו על הקטיגור. הנאשם אמר לעדה <persName>חיה גרינברג</persName> שכל עוד הוא חי לא יסלח לה על שהצליחה להביאו לבכי.

 אחריה העיד הישיש <persName>היינריך סליוזברג</persName> , אף הוא עורך דין מפורסם מרוסיה, שם עמד בראש ועד הסיוע לנגועי הפוגרומים. הוא הופיע כעד התביעה, הואיל ובהופיעו לפני השופט החוקר לא אמר במפורש, כי <persName>פטליורה</persName> אחראי אישית לפרעות. חשב הקטגור <persName>קאמפינסקי</persName> לרתמו לעגלת הקטיגוריה. אך נכונה לקטיגור אכזבה גמורה. העד אישר כי <persName>פטליורה</persName> אחראי לפוגרומים אחריות פוליטית ומוסרית כאחת. ברור, שפוגרומים מאורגנים מלמעלה, לפי צו מגבוה. יכול מי שעומדים צבאות לרשותו והוא מבקש לעצור את הפוגרומים, יכול לעשות זאת במלה אחת. כך היה בימי הצאר וכך היה בימי <persName>פטליורה</persName> ואין המצביא האוקראיני יכול לחמוק מאחריותו לפרעות, שנעשו לתועלתו, כאמצעי להכניס רוח קרב בקלגסיו: "דם יהודי עשוי לשמן את גלגלי מלחמה"... והוסיף: "הריני נשבע בראשי השב, רבותי המושבעים, כי <persName>שווארצבארד </persName> הנאשם איננו בולשביק", כדי להוכיח זאת הביע נכונות להעיד בישיבה סגורה.

 השופט הקיש בפטישו והאולם נתרוקן מקהל הצופים. "אדוני הנשיא, רק אתמול נפגשתי עם <persName>ולא</persName> <persName>דימיר בורצב</persName> , שכידוע, היה לפנים איש הריגול הנגדי הראשי של הבולשביקים. אמן המקצוע הוא. והוא הוא שגילה את הפרובוקטור הנודע <persName>אזף. לבסוף הפך בורצב</persName> לאוייב בנפש של המשטר הבולשביקי והתיישב בפריס. רק אתמול שאלתיו לומר לי, אם בין כל הסוכנים הבולשביקים שהכיר בשעתו היה גם <persName>שווארצ</persName> <persName>בארד?</persName> והוא ענה לי על דברתו ובמפורט כי לא...".

 בהתחדש הישיבה הפתוחה הופיע עד ההגנה <persName>ולא</persName> <persName>דימיר טיומקין</persName> . יהודי אצילי שלחם לזכויות המיעוט היהודי ברוסיה, גם הוא מעיד כי <persName>פטליורה</persName> היה אח

 ראי לפוגרומים. "רבותי המושבעים, זקן אני ועומד על סף הקבר, ולעת כזאת אין אדם עובר על האמת. האמינו נא לי, כי לא אעלה עתה עלילת שוא על מישהו, לא כל שכן על אדם הנמצא בעולם האמת. נשבעתי לכם, כי <persName>פטליורה</persName> אשם בפרעות...".

 היום השביעי למשפט החל בעדותו של היסטוריון הפרעות באוקראינה <persName>אליהו צ'ריקובר</persName> . לשעה קצרה הופך אולם בית הדין לבית גנזים וכו'. עדותו ממחישה בעין את סיפורי-האימים של העדים שקדמו לו: הוא מצטט מספרי קרבנות, קורא בשמותיהם, מונה את מאות הפוגרומים בערי אוקראינה, נוקב בסכומי ה"מתנות" (שוחד) שהעניקו קהילות היהודים לפורעים, וזוכר הוא להפליא לא רק את ימי הפוגרומים, אלא את שעותיהם... עונה לשאלת הקטיגור על "ידידותו" של <persName>פטליורה</persName> ליהודים, ומספר למושבעים, שהמשלחת היהודית, שביקשה להתקבל אצל <persName>פטליורה</persName> , סירב לראותה, ולמשלחת אחרת אמר: שאין הוא רוצה כי "יסכסכו" בינו לבין צבאו, ולא עוד, אלא שהוא סבור, כי "הפוגרומים מחזקים את המשמעת של חיילותיו...".

 לאחריו עולה העסקן הציוני <persName>ליאו מוצקין</persName> : מבשרו חזה - בעודו ילד - את מוראות השחיטות בעיירתו, דבריו חודרים עמוק ועושים על השופטים המושבעים רושם בל-יימחה. לקטיגור שאינו נוהג בעדו בנוקשות, אך <persName>מוצקין</persName> דוחה תנחומים בבוז: "לא, אין אתה מסוגל להבין אותנו... רחוק אתה מלהרגיש את גורלו של עם נרדף..."

 משמצטדק הקטיגור <persName>קאמפינסקי</persName> וטוען - "עומד אני לצדכם...", משסע אותו <persName>מוצקין</persName> בקריאה: "לא, אין אתה יכול לחוש את מכאובינו, כיוון שאתה מגן על פורעים...".

 העד האחרון היה <persName>יעקב ספרא</persName> , בקושי עולה בידו להניע את אבריו המאובנים. העו"ד <persName>טורס </persName> לוטש בו עיניים, אך אינו מדובבו בשאלות, אלא מניח לו לספר את סיפורו בדרכו שלו.

 "בן יחיד היה לי, בן שש-עשרה - כאשר נכנס <persName>פטליורה</persName> עם חיל פורעיו לקיוב נתפס בני יחד עם שלושים נערים יהודים. עד אז לא חשב עצמו בני כיהודי, משפחה קראית אנו... ואולם למראה הפורעים ואיומיהם לא רצה בני להיבדל מאחיו והכריז שיהודי הוא. למחרת מצאתיו הרוג בחוצות העיר...".

 ובעוד מעיק הדכאון על כל הנוכחים הרים לפתע <persName>העד </persName> ידו הימנית בתנועה חטופה והצביע לעברו של <persName>הנאשם</persName> - "הוא הקדימני. זה שנים שאני מתחקה על עקבותיו של הרוצח <persName>פטליורה</persName> . הנני שותף באחריות להמתתו של הפורע, וכועס אני על <persName>שווארצבארד,</persName> שכן מוות כזה הוא כבוד גדול מדי בשביל <persName>פטליורה.</persName> לא הייתי ממיתו בצורה כזאת. הייתי מענה אותו, הייתי נוקם בו כך, שהיה זוכר את נקמתי ונמק ביסוריו שנים על שנים...

 העו"ד <persName>טורס </persName> מסתודד עם הקטיגור <persName>קאמפינסקי</persName> ועם התובע <persName>וילס,</persName> ומודיע לשופט, כי בהסכם עם הקטיגוריה הוא מוותר על 80 עדי הגנה המבקשים


 לספר דברירהם, ומציע הוא לגשת מיד אל נאומיהסיכום.

 לשמע ההודעה היה השופט כנדהם. אך ברירה לא היתה לו. הקיש בפטישו ודחה את הישיבה למחרת היום.

 היום השמיני לדיונים החל עם נאומי הקטיגוריה שחזרו על דברי אשמתם, שהנאשם קומוניסט ולא נוקם עמו. וכי <persName>פטליורה</persName> נחשב לגיבור לאומי של העם האוקראיני והיה גם ידיד היהודים... והם דורשים פסק דין מוות לנאשם...

 העו''ד <persName>טורס</persName> בנאום הסניגוריה שלו אמר: "לא סניגורו של הנאשם בלבד מדבר אליכם, אלא בעת ובעונה אחת מדברים עמי רבבות הקרבנות...", מהו ההבדל בסופו של דבר, "אם <persName>פטליורה</persName> הוא תליין ראשי, או ראש לתליינים ?" הוא דורש מן השופטים המושבעים לזכות את הנאשם פה אחד, היות ובמשפט זה - לא הנאשם עומד לדין, כי אם פורעי הפרעות באוקראינה, ועל כן סמוך ובטוח הוא, כי שופטי צרפת לא ידונו את <persName>הנאשם</persName> לכף חובה אלא יוציאו פסק דין שיהיה גזר מוות לפורעים.

 משסיים את נאומו שילח השופט את חברי השופטים המושבעים (שנבחרו מהציבור) אל חדר צדדי לערוך התייעצותם, ואת הנאשם הוציאו לחדר מיוחד.

 כעבור מחצית השעה חזרו המושבעים והנאשם הוכנס אף הוא, וללא הכנות יתירות קם המושבע השמיני והכריז: "כבוד נשיא בית הדין. אנו מוצאים כי <persName>שלום שווארצבארד</persName> חף מפשע..." (ביום 26.10.1927).

 העו"ד <persName>הנרי טורס</persName> קיבל זרם מכתבים מאישים חשובים מכל העולם, ביניהם <persName>ממאכסים גורקי</persName> , ובעיקר מפרופ' <persName>אלברט איינשטיין</persName> שהספיק לשלוח לו הקדמה לספר שבו יפורסם נאום ההגנה עם ציורים מאת <persName>לוסיין לאפורג'</persName> . בהקדמה כתב פרופ'<persName> איינשטיין:</persName> "משפט <persName>שווארצבארד</persName> הוכיח כי העם הצרפתי נשאר נאמן למסורתו הנאצלת ועדיין הוא נושא הדגל במלחמה למען זכויות האדם. עדיין הצדק השורר בה נאמן, נאצל, נבון ומסוגל להשתחרר מגופי-הלכה נוקשים.

 לאחר זיכויו נרקם בלבו "חזון קסמים של חלומות סחופים ותקוות נמוגות: ארץ-ישראל". למראה גלי המשטמה, שלא דעכו גם עם זיכויו בדין, גמר אומר בלבו - לעלות לארץ-אבות, כבן אובד החוזר למולדתו. ואולם חלומו לא ניתן להתגשם בחייו: הבריטים אסרו את כניסתו לארץ. אנשים כמותו נמצאו "בלתי רצויים" בתחום המנדט הבריטי.

 אנייתו עגנה בביירות שבלבנון, ושנאלץ לחזור בה, עשה דרכו על פני חופי הארץ, שאותה ראה מרחוק בלבד. ובאין ברירה חזר לפריז.

 בשנת 1929 ביקרני בקהיר (מצרים) ומסר לי את הצעתו, כפי שנדפסה בעתון "דאר-היום" ביוני 1929:

 יסוד ברית עולמית של הגנה עברית

 בפאריס נוסד ועד מכנן לשם יסוד ברית עולמית של הגנה עברית. הוועד המכונן הזה פרסם כרוז החתום ע"י <persName>שלום שוארצברד וע. אברלין</persName> . הוא קורא לארגן וליצור בכל העולם אגודות ההגנה נגד סכנת הפרעות. בכרוז נאמר בין השאר :

 "במשך 50 השנים האחרונות עברו על עם ישראל שלושה נחשולים של פרעות: 1881-83, 1903-6, 1918-21. הפרעות הראשונות ברוסיה וברומניה היה להן אופי חמסני בעיקר. תקופת הפרעות השניה של 1903-6 באוקראינה היה לה אופי יותר פראי ובהמי. התקופה השלישית של שנות 1918-21 באוקראינה היה לה אופי של השמדת העם הישראלי.

 ובמשך ההפסקות, בין פרעות לפרעות, שנמשכו לפעמים 10 שנים ויותר, לא למד עם ישראל כלום ולא עשה כלום בכדי להתארגן בכדי למנוע להבא ולהגן על עצמו במקרה של פרעות ושחיטות חדשות.

 אפשרות אחת נשארה לנו היהודים ; זאת היא הגנה עצמית, הגנה עברית.

 עם, שעבר באש ובמים במשך אלפי שנה בין עמים פראים ונשאר באמונתנו, במסירותו ובמקוריותו העקשנית - איננו עבד...

 נשים קץ לזה! נגן על עצמנו !

 נתארגן ונהיה כוח, כח-הגנה !

 בכל מקום ובכל פינה, במקום שיש צורך בדבר, שלא להרשות יותר פרעות, להפסיק את ההתפרצויות האנטי-יהודיות בעצם התחלתן, להציל את כבוד ישראה משמצה וקלון. נגן על חיינו, על חייהם וכבודם של אחיותינו ואחינו, של הורינו, נשינו ובנינו! נחוץ לכנס קונגרס עברי עולמי, אשר בו יוכרז על הכרחיות ההגנה העברית, הגנה נגד הפרעות, נגד האנטישמיות, הגנה בכדי שנוכל לעמוד בפרץ נגד כל ההתנפלויות, העלילות וההתקפות נגדנו. עלינו להתארגן, בכל מקום בכוח, בנשק, ע"י העיתונות, ע"י הפגנות ואלחוט, עלינו לנצל כל רגע וכל הזדמנות הכשרה לכך.

 מי שיש דם בעורקיו, יענה לקריאתנו; מי שפניו לוהטים מחרפה, לשמע כל אשר עוללים ליהודים עד היום הזה בכמה וכמה ארצות, חייב להענות לנו!

 הכנסו לשורותינו, שורות האגודה העולמית של הגנה עברית, אשר אנו עומדים לארגן...

 בשם הוועד המכונן:

 ע. אברלין, ש. שווארצברד

 הכתובת: ע. אברלין, בולוו. סיוואסטופול, פאריס". במחצית השניה של שנת 1937 יצא בשליחות מפעל "האנציקלופדיה היהודית" לדרום אפריקה. הוא נשאר שם שבעה חדשים רצופים. בשעת מסיבה, שנערכה לכבודו בקייפטון הוא צנח לפתע וכל המאמצים להצילו עלו בתוהו. נפטר בקייפטון כנ"ל תרצ"ח (מרס 1938).

 במלאת 40 שנה לזיכויו ע"י בית דין צרפתי הוטס


 ארונו מדרום אפריקה לתל-אביב, והוצב בבית "יד לבנים" ביום ה' בכסלו תשכ"ח (7.12.67). אחרי שקהל רב עבר ליד הארון, הובל הארון למושב "אביחיל" של החיילים המשוחררים של הגדודים העברים ממלחמת העולם הראשונה.

 העברת עצמותיו נעשה ע"י "הוועד הציבורי להעלאת עצמות שלום שוארצבארד ז"ל לישראל". יו"ר הוועד היה ידידו<persName> מארק יארבלום</persName> והמזכיר והמפעיל היה <persName>אברהם אהרוני</persName> (חוקר תולדות יהודי רוסיה וא"י).

 בארכיון של רעיתו שמורים מכתבים, שירים ומאמרים שלו וקטעי עתונים מתוך מאמרים רבים שנכתבו עליו ברוב העתונות היהודית והלא יהודית בעולם.

 בחייו כתב דברי שירה ופרוזה ואף הוציא לאור באידיש ארבע ספרים: "בעל החלומות" (שירים); "במרוצת השנים" (ספר זה כולל בתוכו גם את פרקי זכרונותיו מימי שבתו בבית הסוהר); "<persName>בריב אתי</persName> <persName>עצמי"</persName> (זכרונותיו מבית הסוהר ופרשת נסיעתו לארץ ישראל. אף פורסמו בשעתם מעל עמודי העתון היומי "היינט" בוורשה); בשנת תרצ"א (1931) בהוצאת ספרים "מצפה" בתל-אביב פירסם ספרו הרביעי בשם "ספר חיי" (זכרונות) ערוך בידי הסופר א. אשמן.

 הסופר והחוקר <persName>יוסף נדבה</persName> פירסם מאמר "נקמתו של השען מפאריס" (ב"מעריב" מיום 9.12.1966) וכן פרסם מאמר בשם: "שלום שווארצבארד: פרשה ולקחה" (ארבעים שנה מאז התנקש ביום 25.5.1926 בפטליורה).

 זמן קצר לאחר מותו מסרה אלמנת המנוח לסניף ייוו"א (המכון היהודי המדעי) בפריס 164 ספרים וחוברות, שהיוו את ספריית המנוח.

</p></div>
         <div type="bibliogrphy">
            <listBibl>
<bibl>Volume: #18 ,Page: 5355 ,URL: http://www.tidhar.tourolib.org/tidhar/view/18/5355</bibl><bibl>Volume: #18 ,Page: 5356 ,URL: http://www.tidhar.tourolib.org/tidhar/view/18/5356</bibl>
<bibl>Volume: #18 ,Page: 5357 ,URL: http://www.tidhar.tourolib.org/tidhar/view/18/5357</bibl>
<bibl>Volume: #18 ,Page: 5358 ,URL: http://www.tidhar.tourolib.org/tidhar/view/18/5358</bibl>
<bibl>Volume: #18 ,Page: 5359 ,URL: http://www.tidhar.tourolib.org/tidhar/view/18/5359</bibl>
<bibl>Volume: #18 ,Page: 5360 ,URL: http://www.tidhar.tourolib.org/tidhar/view/18/5360</bibl>
<bibl>Volume: #18 ,Page: 5361 ,URL: http://www.tidhar.tourolib.org/tidhar/view/18/5361</bibl>
<bibl>Volume: #18 ,Page: 5362 ,URL: http://www.tidhar.tourolib.org/tidhar/view/18/5362</bibl>
<bibl>Volume: #18 ,Page: 5363 ,URL: http://www.tidhar.tourolib.org/tidhar/view/18/5363</bibl>
<bibl>Volume: #18 ,Page: 5364 ,URL: http://www.tidhar.tourolib.org/tidhar/view/18/5364</bibl>
<bibl>Volume: #18 ,Page: 5365 ,URL: http://www.tidhar.tourolib.org/tidhar/view/18/5365</bibl>
<bibl>Volume: #18 ,Page: 5366 ,URL: http://www.tidhar.tourolib.org/tidhar/view/18/5366</bibl>
<bibl>Volume: #18 ,Page: 5367 ,URL: http://www.tidhar.tourolib.org/tidhar/view/18/5367</bibl>
<bibl>Volume: #18 ,Page: 5368 ,URL: http://www.tidhar.tourolib.org/tidhar/view/18/5368</bibl>
            </listBibl>
         </div>
      </body>
  </text>
</TEI>
