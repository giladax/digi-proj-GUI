<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1424 ,URL: http://www.tidhar.tourolib.org/tidhar/view/3/1424</bibl><bibl>Volume: #3 ,Page: 1425 ,URL: http://www.tidhar.tourolib.org/tidhar/view/3/1425</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה גפשטיין</persName>

</head>
         <div><p> נולד באודיסה, רוסיה, בשנת תרמ"ב (2.5.1892), לאביו <persName>קלמן </persName> (עורך-דין בסימפירופול, "עילוי" בנעוריו) ולאמו<persName> יוכבד </persName> בת <persName>שלמה לוי </persName> (תלמיד-חכם, בעל תעשית משקאות בקרים) כבן חצי שנה היה כשעבר עם הוריו לעיירה גניציק בקרים. למד שלשה חדשים

 ב"חדר" ואח"כ מפי מורים פרטיים עד גיל בר מצוה. למד בבית-ספר ריאלי ממשלתי באודיסה, באקדמיה לאמנות ואדריכלות בפטרבורג וב-1912 הוסמך לאדריכל והמשיך לעבוד במקצועו בפטרבורג.

 נשא לאשה את<persName> מרגלית</persName> בת <persName>דוד ברוצקוס</persName> (אחותם של <persName>יוליוס ברוצקוס,</persName> ציר האספה המכוננת ואח"כ מיניסטר לעניני היהודים בליטא, ופרופ' <persName>דב ברוצקוס).</persName>


 בפטרבורג עסק בתיכון בנינים. היה פקיד גבוה בניהול עבודות חברת "סטרואיטל" שעסקה בקבלנות בעבודות בנין. בשנות שבתו בפטרבורג התמחה בהוצאת ספרות ודברי דפוס בשרות הציונות ואחרי נצחון המהפכה הבולשבית הוזמן לשרת את המדינה במקצוע זה ונתמנה למנהל הוצאת ספרי החוקים מטעם הקומיסריון למשפטים במוסקבה.

 בן 16 התחיל לכתוב בעתון הרוסי "קרים" ובן 17 התחיל לכתוב בעתונים ציוניים ברוסית. כשעבר ללמוד בפטרבורג נכנס במלוא המרץ לעבודה הציונית ולמערכת העתון הציוני המרכזי "חיים יהודיים", אח"כ "עם יהודי" (ברוסית) ובסוף "ראזסבייט". בראשונה הופיע העתון פעם בחודש בעריכת ד"ר <persName>מ. מרגולין</persName> (עורך האנציקלופדיה "ברוקהאוז" הרוסית, אחיו של הקולונל<persName> מרגולין,</persName> מפקד אחד הגדודים העברים בארץישראל במלחמת-העולם הראשונה) וד"ר <persName>יוליוס ברוצקוס</persName> ושני מזכירי המערכת היו ד"ר <persName>אלכסנדר גולדשטיין וש.</persName> <persName>גפשטיין.</persName> כן כתב ערכים באנציקלופדיה הרוסית היהודית ברוקהאוז-עפרון על נושאים ציוניים ומדעיים. העתון, שהפך לשבועון ותפוצתו גדלה במשך הזמן מ-3000 ל-35.000 טפסים והגיע לעמדת-בכורה בדעתהקהל היהודית ברוסיה. אז היה העורך הראשי <persName>אברהם</persName> <persName>אידלמן</persName> ויתר חברי המערכת (נבחרים מפעם לפעם בועידות ציוני רוסיה). היו:<persName> ז. ז'בוטינסקי, ד"ר מכס</persName> <persName>סולובייצ'יק, ד"ר אלכסנדר גולדשטיין, ש. גפשטיין,</persName> <persName>יוליוס ברוצקוס, י. קליבנוב, מ. אלייניקוב</persName> <persName>וארנון זיידמן.</persName> עבד במערכת ה"ראזסבייט" עד שסגרוהו הבולשביקים ב-1920, וכשיצא ש. גפשטיין ב-1922 לברלין ושם חודשה הוצאת ה"ראזסבייט", נבחר לעורכו הראשי ויתר חברי המערכת היו: ד"ר<persName> ויקטור יעקבזון,</persName> <persName>מ. הינדס, מ. אלייניקוב</persName> (אלה השלשה פרשו מהעתון ב-1923, כשקמה התנועה הרביזיוניסטית והעתון התמסר לעזרתה, ובמקומם נכנס ז'בוטינסקי), <persName>י. קלינוב וד"ר</persName> <persName>יוליוס ברוצקוס</persName> , ומזכיר המערכת היה<persName> יוסף שכטמן.</persName>

 ב-1922 הורשה לצאת מרוסיה, עבר לברלין ועבד באדריכלות והיה עורכו הראשי של העתון הציוני הרוסי "ראזסבייט".

 ב-1924 מסר את העריכה <persName>לזאב ז'בוטינסקי</persName> ועלה ארצה, ומאז המשיך לעבוד כאדריכל פרטי, בחברות לבנין ("משק", קהילת ציון האמריקאית), במחלקה הטכנית של עירית תל-אביב. בת"א תיכן ובנה כ-460 בתים, ביניהם בנין הקולנוע "רמון" (אח"כ אלנבי), פסז' "התור", מרכז מסחרי חדש ליד תחנת האוטובוסים המרכזית, שכונת הפועלים ב ועוד. חבר באגודת המהנדסים והאדריכלים.

 גם אחרי עלותו ארצה המשיך לשלוח מאמרים ל"ראזסבייט", שיצא בברלין ואח"כ בפאריס. ב-18 שנות עבודתו בעתון זה פרסם בו הרבה רשימות, מאמרים, פיליטונים: מהם יצאו גם בחוברות מיוחדות (על בית-הספר לאמנות "בצלאל", המצב הכלכלי של יהודי רוסיה, דרכי מהפכה עברית, ועוד), היה סגן העורך של "דאר היום" בעת שז'בוטינסקי היה עורכו הראשי.

 אח"כ פרסם, בקביעות במשך 5 שנים פיליטונים לגליונות יום ו' של "הבוקר" וממשיך להשתתף בו, וכן ב"המשקיף" ובעתונים אזרחיים ולאומיים אחרים. ערך יחד עם<persName> יצחק גרינבוים וד"ר אלכסנדר גולדשטיין</persName> את "ספר אידלזון" ופרסם בו מונוגרפיה על האיש, שהיה ידידו וחברו בעבודה הציונית והעתונאית במשך שנים רבות. פרסם מונוגרפיה "ז'בוטינסקי - חייו, מלחמתו והישגיו" (היה ידידו האישי ועבד במחיצתו כשליש משנות חייו). עובד בשיטתיות באיסופו ובעריכתו של החומר להוצאת כתבי ז'בוטינסקי בעברית ב-10 כרכים (בהוצאת <persName>ערי ז'בוטינסקי)</persName> וכבר השתתף עם <persName>פרופ' י. קלויזנר</persName> בעריכת שלשה כרכים גדולים.

 בעסקנות ציונית וצבורית התחיל עוד בשנת 1903 ונבחר ליו"ר אגודת סטודנטים ציוניים. אח"כ היה חבר בועד העירוני של ציוני פטרבורג ובועידה הציונית הכל-רוסית. ב-1917 נבחר לחבר מרכז ציוני רוסיה והוטל עליו לנהל את התעמולה בכתב (בעתון "ראזסבייט" ובהוצאת-הספרים "קדימה"). עמד יחד עם <persName>מ. אלייניקוב</persName> בראש הנהלת התעמולה והארגון לקראת הבחירות לאספה המכוננת של רוסיה ולעיריות ולקהלות, ובעקב עבודתם הגיע הרעיון הציוני לנצחון בכל חוגי היהודים ברוסיה. לאספה המכוננת נבחרו מטעם היהודים רק ציונים (ועוה"ד <persName>אוסקאר גרוזנברג</persName> , שלא היה ציוני, חתם גם הוא על התכנית הציונית), בבחירות לעיריות ולקהלות קיבלו הציונים 70-60 אחוז מהקולות ובנציגות היהודית הכל-רוסית 60 אחוז מהמקומות. אחרי עלותו ארצה נבחר למרכז הצה"ר בארץ ולמועצת עירית תלאביב מטעם הרביזיוניסטים.

 צאצאיו:<persName> יעקב </persName> (מהנדס, קצין בצבא ישראל), <persName>בנימין</persName> ז"ל,<persName> נעמי-לאה</persName> (ברוסיה).

</p>
<p>

 תוספות: 

 נפטר בת"א, ג' תשרי תשכ"ב (13.9.61)

 (ראה כרך ג', עמוד 1424) 

</p></div>
         <div type="bibliogrphy">
            <listBibl>
<bibl>Volume: #3 ,Page: 1424 ,URL: http://www.tidhar.tourolib.org/tidhar/view/3/1424</bibl><bibl>Volume: #3 ,Page: 1425 ,URL: http://www.tidhar.tourolib.org/tidhar/view/3/1425</bibl>
            <bibl>Volume: #12 ,Page: 4120 ,URL: http://www.tidhar.tourolib.org/tidhar/view/12/4120</bibl></listBibl>
         </div>
      </body>
  </text>
</TEI>
