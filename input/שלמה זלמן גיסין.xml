<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 782 ,URL: http://www.tidhar.tourolib.org/tidhar/view/2/782</bibl><bibl>Volume: #2 ,Page: 783 ,URL: http://www.tidhar.tourolib.org/tidhar/view/2/783</bibl>
<bibl>Volume: #2 ,Page: 784 ,URL: http://www.tidhar.tourolib.org/tidhar/view/2/784</bibl>
<bibl>Volume: #2 ,Page: 785 ,URL: http://www.tidhar.tourolib.org/tidhar/view/2/785</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה זלמן גיסין</persName>

</head>
         <div><p> נולד בסטארו-ביכוב, פלך מוהילב, רוסיה, ה' סיון תרל"א (1871), לאביו <persName>אפרים</persName> ולאמו <persName>חיה רחל לאה</persName> בת הרב <persName>זאב קרוטקין</persName> מז'ורביצי. קיבל חינוך מסורתי וכללי וגדל באווירה של השכלה עברית לאומית וחיבת ציון בבית הוריו.

 בתרנ"א עלה ארצה עם אחיו<persName> משה</persName> והגיע בדיוק ביום מלאות לו עשרים שנה. את חמשת הנפוליונים שנשארו להם מהוצאות הדרך החזירו בדואר לאביהם כדי שיוכרחו לחיות על עבודתם, והחלו לעבוד כפועלים שכירים בכרמי רחובות. עד ערב סוכות תרנ"ב

 חסכו 2 נפוליונים משכר עבודתם ואז עלו לרגל ירושלימה בחבורה של כמאה פועלים, ובשובם עברו שני האחים לעבוד ביקב ראשון לציון. אחרי כחצי שנה פיטר אותם אליהו שייד פקיד הבארון, יחד עם פועלים רבים, לשם קימוצים, ואז הקיפוהו כל הפועלים - המפוטרים והנשארים בעבודה יחד -ולא נתנוהו לצאת מהבית עד שסידר את ענין הפיצויים למפוטרים.

 אחרי שהתמחו בעבודה כשכירים עברו להתנחל בפתח תקוה, קנו בכסף ששלחו ההורים חלקת קרקע בת למעלה מ-1200 דונם ומגרש (בקצה המושבה, ליד הדרך ליפו), סידרו משק ובנו בית גדול, שהיה פתוח בכל עת לחלוצים ולסתם עוברי-אורח, שאכלו ולנו אצלם כבני-משפחה ורבים סודרו בעזרתם בעבודה במושבה. בתרנ"ד עלו אליהם מחו"ל אחיהם <persName>אריה ליב</persName> ואחותם <persName>איידלה</persName> ובתרנ"ה באו אף ההורים והאחיות <persName>מארישה, איטה ואלישבע</persName> .

 אחרי נשואי כל אחיותיו נשא לאשה את<persName> אסתר</persName> לבית איזמוז'יק.

 השתתף ביסוד "הפועל הצעיר" והיה חבר בו כחמש שנים, עד שנוצרה קירבה בינו ובין "פועלי ציון".

 בעת המחלוקת בין "הזקנים" ו"הצעירים" בדבר הנהגת המושבה היה הוא בין ראשי הצעירים, ואחרי שהוקם השלום על כנו ונבחר ועד-מושבה מורכב מנציגי שני הצדדים, נבחר אחיו<persName> משה</persName> לראש הועד, וכשהתפטר אחרי חדשים אחדים בגלל חוסר יכולת לחיות בשלום עם החרדים שבועד, נבחר הוא במקומו.

 מאז נבחר פעמים אחדות (לסירוגין) לראש הועד, ופעולתו בכהונה זו קשורה במאורעות ובמעשים היסטוריים בתולדות המושבה. ביזמתו נוסדה בעזרת הועד - על פי הודעתו והצעתו בעת הלוית <persName>אליהו ספיר</persName> הספריה הצבורית על שם ספיר והועד נתן לה אולם בבנינו וסכום כסף להתחלה. בתפקיד זה קיבל את


 פני הבארון <persName>בנימין רוטשילד</persName> בכל ביקוריו במושבה, ובביקורו בתרע"ד השתתף עם הצעירים חברי "המכבי" במשמר-הכבוד שליוה את הבארון משער-הכבוד שליד פרדס חנוך סלור עד לבית-הכנסת. (בתרפ"ד, כשלא היה עוד ראש הועד, והבארון ביקר אז במצרים ובגלל חולשתו לא יכול לבוא ארצה, יצאה אז ביזמתו ובהשתתפותו משלחת מורכבת מראשי הועד בהווה ובעבר לברך את הבארון ורעיתו בקהיר). כן השתתף כראש הועד בכנסית היסוד של "הסתדרות הישוב" שכונסה בתרס"ג בזכרון יעקב ביזמת <persName>מ.</persName> <persName>אוסישקין</persName> . בתפקיד זה קיבל את פני סיר <persName>הרברט</persName> <persName>סמואל</persName> בעת ביקורו בארץ בחורף תר"פ בתור מדינאי בריטי יהודי, ואח"כ השתתף שנית בקבלת פניו בחוף יפו בעת בואו ארצה כממונה לנציב עליון. כן השתתף כראש הועד באספת הנבחרים הראשונה ובועד הלאומי. ביחוד הטיל עליו תפקיד זה אחריות גדולה וכבדה מאד בעת פרעות הערבים באביב 1921 וההתקפה הגדולה על פתח תקוה. אז גילה הרבה מרץ ויזמה ופעילות בארגון הגנת המושבה והכנת כל הדרוש בחמרים, בכסף, באנשים ובמקומות, בקיום הקשרים עם מוסדות הישוב בתל-אביב, בהוצאת תושבי כפר סבא ועין חי ממקומותיהם מפני הסכנה ובסידור אכסונם בפתח תקוה, ושום פעולה נחוצה בשעתה לא סבלה דיחוי אף רגע בשל חוסר-טיפול, רשלנות או הססנות ועמידה על הפרוטה. את הכל עשה בזריזות ובדחיפות בשעתו, בשעת יום או בשעת לילה, ברגע הדרוש ואפילו קודם לכן, פעל והפעיל אחרים, עמד על גובה תפקידו ואחריותו והיה לו חלק רב בהצלחתה של הגנת המושבה ומניעת החרבתה בידי פורעים ומוסתים.

 בהשתדלותו האישית בפני הנציב העליון סיר הרברט סמואל השיג רשיון-עליה בשביל אחד מדודיו, שפרש לחסידות והתנגד לעלית אחיו וביתו לארץישראל ואחרי שנשאר ברוסיה תחת המשטר הבולשבי ולא מצא בעיר גדולה אפילו מנין לתפילה בצבור התחנן במכתביו לרשיון-עליה.

 בהשתדלותו קיבלה המושבה את אדמת הבצה מהממשלה בחכירה ל-99 שנה. כן השיג בהשתדלותו כראש הועד את הסידור עם הממשלה לסלילת קו הרכבת מראש העין לפתח תקוה, ולצורך זה הלוה הבארון רוטשילד לממשלה 20 אלף לירות באמצעות ועד המושבה, והוא, כראש הועד, מסר את הצ'ק לממשלה אחרי שהוכנסו לחוזה עם הממשלה (בניסוחו של <persName>בנטוויץ'</persName> ) סעיפים בדבר הבטחת עבודה עברית ושמירת שבת בקו זה, וכעשר שנים אף קיימה הממשלה את התנאים שהתחייבה עליהם.

 משנת תרפ"ב ואילך השאיר את העסקנות במועצת המושבה לאחרים. השתתף עוד בפעולות צבור החקלאים וארגונם, אך בעיקר התמסר למשקו.

 ביקר בקונגרס הציוני בלוצרן, דרש מעשים במקום נאומים.

 פרסם מאמרים בעתוני <persName>בן יהודה</persName> לפני המלחמה.

 הוציא בכספו את המהדורה הראשונה של הספר "חולמים ולוחמים" <persName>ליערי פולסקין</persName> ולא קיבל הכנסה אף פרוטה.

 בתרצ"ג פרש מכל עסקנות צבורית, ובתרצ"ד הוציא חוברת מקצועית "הפרדסנות" (הוראות מקצועיות בדבר נטיעה ועיבוד) וחילקה לפרדסנים בחנם. צאצאיו : <persName>אברהם, מרים</persName> אשת אליעזר ליסק,<persName> מיכל</persName> אשת ישעיהו קוניצקי.

</p></div>
         <div type="bibliogrphy">
            <listBibl>
<bibl>Volume: #2 ,Page: 782 ,URL: http://www.tidhar.tourolib.org/tidhar/view/2/782</bibl><bibl>Volume: #2 ,Page: 783 ,URL: http://www.tidhar.tourolib.org/tidhar/view/2/783</bibl>
<bibl>Volume: #2 ,Page: 784 ,URL: http://www.tidhar.tourolib.org/tidhar/view/2/784</bibl>
<bibl>Volume: #2 ,Page: 785 ,URL: http://www.tidhar.tourolib.org/tidhar/view/2/785</bibl>
            </listBibl>
         </div>
      </body>
  </text>
</TEI>
