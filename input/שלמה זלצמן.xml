<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 668 ,URL: http://www.tidhar.tourolib.org/tidhar/view/2/668</bibl><bibl>Volume: #2 ,Page: 669 ,URL: http://www.tidhar.tourolib.org/tidhar/view/2/669</bibl>
<bibl>Volume: #2 ,Page: 670 ,URL: http://www.tidhar.tourolib.org/tidhar/view/2/670</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה זלצמן</persName>

</head>
         <div><p> נולד בעיירה סלץ, פלך גרודנה, כ"ד כסלו תרל"ג (1872), לאביו ר'<persName> דוד </persName> (בר-אורין, סוחר, ממשפחת הגר"א מוילנה) ולאמו<persName> שיינה-רבקה</persName> בת<persName> עקיבא לידר</persName> מחומסק. למד בחדרים ובישיבת מיר, ובגיל צעיר יצא לחיי המעשה. נסע לוארשה ויחד עם צעירים אחדים יסד קואופרטיב להובלת דברי דפוס וחבילות אל הדואר בשרות בתי-המסחר. עבד בערים שונות ובעבודות שונות, שהה זמן-מה גם בניו-יורק, עבד כפועל בביתחרושת להלבשה והיה פעיל בארגון הפועלים, חזר לרוסיה עשיר בנסיון במלחמת-החיים והתישב באודיסה.

 נשא לאשה את<persName> ליובוב, אהובה</persName> ) בת ר' <persName>יצחק</persName> גרייבסקי מאודיסה.

 הצטרף לתנועה הציונית מראשיתה, הקדיש לה את מרצו ואת פעילותו, בא בחברת ראשי חיבת ציון והציונות. התקרב לעתונאי הכשרוני<persName> זאב ז'בוטינסקי</persName> והיה לו חלק בהתקרבות ז'בוטינסקי לציונות ולתרבות העברית והמריץ אותו לתרגם את שירי ביאליק לרוסית. התמסר למו"לות ציונית. הוציא את מאמריו הראשונים של ז'בוטינסקי בחוברות מיוחדות, חוברות עממיות לתעמולה ציונית באידית, את התרגום האידי שכתב ביאליק עצמו ל"משא נמירוב" שלו, את שירי ביאליק בתרגום רוסי של ז'בוטינסקי (יצא בתשע מהדורות ונפוצו ברבבות טפסים). היה חבר המרכז

 הציוני באודיסה, ממיסדי האגודה הציונית "ארץ ישראל". עבד זמן מה בהנהלת מרכז הקה"ק לרוסיה במוסקבה בהנהגתו של ד"ר <persName>יחיאל צ'לנוב</persName> . היה ציר הקונגרסים הציוניים ה-7, 9, 12, 14, 16, 18, 21. מיוזמיה ומארגניה של ועידת הלסינגפורס וציר בה. פעל למען השלטת העברית בבתי-הספר של היהודים ברוסיה וליוה את ז'בוטינסקי במסע תעמולה למען העברית ב-50 ערים ברוסיה.

 עבר לפטרבורג ונטל על עצמו את ניהול הירחון הציוני (ברוסית) "ייברייסקאיה ז'יז'ין" שהתפתח אח"כ לשבועון "ראזסביט" והעלה את תפוצתו עד ל-35 אלף טפסים. ניהל את הוצאת-הספרים הציונית "קדימה" (שנקראה גם בשמות אחרים בעברית וברוסית), השקיע הרבה כשרון ומרץ בפיתוחה והוציא בה הרבה ספרים באידיאולוגיה, בהיסטוריה ובספרות הציונית וגם ספרותתעמולה. ניהל גם את הוצאת האנציקלופדיה היהודיתרוסית של ברוקהאוז-עפרון.

 ביקר בארץ באביב תרע"ד ורכש קרקעות, וחדשים מעטים אחרי שובו לרוסיה פרצה מלחמת-העולם הראשונה. אחרי מהפכת פברואר 1917, כשהוקם לחדשים אחדים המשטר הליבראלי של קרנסקי, השתתף בועידה הציונית הכל-רוסית בפטרוגראד וניהל את הוצאת העתון היומי הציוני באידית "פעטראגראדער טאגעבלאט". עם השתלטות הבולשביקים במהפכת אוקטובר 1917 הושם מחסום לפעולה ציונית גלויה ונרחבת ברוסיה, ואז הצליח לצאת מרוסיה דרך לונדון לארץ-ישראל.

 ב-1919 הגיע מצרימה בדרכו לארץ-ישראל ונתמנה למנהל העתון העברי "חדשות הארץ" שהוציאה מפקדת הצבא הבריטי בשביל הישוב בארץ, וכשמכרה המפקדה את העתון <persName>לי. ל. גולדברג </persName> והוא העבירו לירושלים והוציאו בשם "הארץ", המשיך זלצמן לנהלו עד שנת 1922.

 ב-1922 יצא לברלין ויחד עם ז'בוטינסקי יסד את הוצאת-הספרים העברית "הספר", שהוציאה את האטלס הגיאוגרפי העברי של ז'בוטינסקי-פרלמן ועוד ספרים, ואח"כ יסד את הוצאת זלצמן והוציא בה ספרים בעברית וברוסית ביניהם את כתבי <persName>ביאליק,</persName>


<persName>שניאור, ז'בוטינסקי</persName> (פיליטונים ו"בנכר"), שלום עליכם, פרוג' פרישמן, ברדיצ'בסקי ופרץ (ברוסית) ו"ספר האגדה" של ביאליק בתרגום רוסי של ש. <persName>פרוג.</persName>

 ב-1925 חזר ארצה, השתקע בתל-אביב והתמסר לעסקנות צבורית וציונית. היה חבר מועצת עירית תל-אביב מטעם הציונים הכלליים (1926-27), חבר ההנהגה של הציונים הכלליים בת"א ואח"כ גם בהנהגה הארצית, חבר בית-הדין המסחרי של עירית ת"א ואח"כ חבר בית-הדין העירוני, חבר בועדות עירוניות וצבוריות שונות, יו"ר הנהלת בנק הלואה וחסכון, חבר הנהלת חברת פיתוח תל-אביב, חבר הנהלת חברת "גאולה" ומ"מ המנהל שלה, חבר הנהלת חברת "רענניה" וחבר אגודת נטעים. ממיסדיו וחבר (ובמשך שנים מספר אף יו"ר) הועד המנהל של העתון היומי "הבוקר".

 יצא לא פעם בעתונות בדרישות לתיקון ליקויים צבוריים. בעקב מאמריו ב"הבוקר" ב-1937 נגד השיתוק בפעולות פיק"א בארץ הוזמן לשיחה ממושכת עם הבארון<persName> ג'מס רוטשילד</persName> בלונדון בענין זה.

 השתתף בבוררויות בעלות חשיבות צבורית, ביניהן: בוררות יקב ראל"צ ב-1940 בדבר מכסת הענבים שיש לקבל מכל מושבה; סכסוך "החקלאי" - "פרדס-סינדיקט"; סכסוך בין ענף הירקנים בהתאחדות הסוחרים ובין "השוק החקלאי"; סכסוך בין דרי סביבת שוק "עליה" ובין עירית ת"א בדבר מס ההשבחה.

 פרסם מאמרים פובליציסטיים בעתונות הציונית באידית, רוסית וגרמנית, חוברת על הרצל באידית אחרי פטירתו בתרס"ד, זכרונות רבים ב"הבוקר" מחיי העיירה היהודית בעבר הקרוב. ב-1936 הוציא בהידור רב את הכרך הראשון של כתבי ז'בוטינסקי בעברית, ובתש"ד פרסם כרך ראשון של הספר "מן העבר", זכרונות אישיים וכלליים מפרשת חייו ופעולותיו ופגישותיו עם אישי הצבור היהודי והתנועה הציונית (כרך שני בשם "עיירתי" נשאר בעזבונו והוצא אח"כ עלידי בנו).

 נפטר בגבעת ברנר (בהיותו שם לנופש), אור ליום ח, כסלו תש"ז (1.12.46), והובא לקבורה בביתהעלמין הישן בתל-אביב.

 בנו הוא שופט-השלום <persName>אליעזר מלחי </persName> ובתו גב' <persName>עדה יעקב</persName> , אשת ד"ר<persName> ה. יעקב</persName> , לשעבר יו"ר אגודת הקצינים העברים בא"י (מצבאות מלחמת העולם הראשונה).

</p></div>
         <div type="bibliogrphy">
            <listBibl>
<bibl>Volume: #2 ,Page: 668 ,URL: http://www.tidhar.tourolib.org/tidhar/view/2/668</bibl><bibl>Volume: #2 ,Page: 669 ,URL: http://www.tidhar.tourolib.org/tidhar/view/2/669</bibl>
<bibl>Volume: #2 ,Page: 670 ,URL: http://www.tidhar.tourolib.org/tidhar/view/2/670</bibl>
            </listBibl>
         </div>
      </body>
  </text>
</TEI>
