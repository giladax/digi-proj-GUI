<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3130 ,URL: http://www.tidhar.tourolib.org/tidhar/view/8/3130</bibl><bibl>Volume: #8 ,Page: 3131 ,URL: http://www.tidhar.tourolib.org/tidhar/view/8/3131</bibl>
<bibl>Volume: #8 ,Page: 3132 ,URL: http://www.tidhar.tourolib.org/tidhar/view/8/3132</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה יוסף לויצקי</persName>

</head>
         <div><p> נולד בשנת תרל"ח (1878) בחרסון שבאוקראינה.

 לאביו <persName>גרשון זליג הלוי </persName> (סוחר משכיל, חובב ציון) ולאמו<persName> רות לאה</persName> לבית<persName> בילינקיס </persName> (פעילה במעשי חסד בחרסון ולאחר זמן ביסוד מושב זקנים בתל-אביב ועוד).

 אחרי פרעות 1881 בדרום רוסיה ("הסופות בנגב") עלתה המשפחה לארץ ב-1882, אך בגלל קשיי התערות והתאקלמות חזרו כעבור שנה לחרסון.

 ב-1893 מת האב, בעקב מחלת ריאות שתקפתו מהצטננות בעת ביקורו בחורף בירושלים לשם פרידה לפני ה"ירידה", ושלמה יוסף, שמקודם למד בחדר, נתחנך מעתה בעזרת דודו העשיר דוד<persName> בילינקיס</persName> (שהיה עסקן צבורי ומתוך שקידה על עזרה קונסטרוקטיבית לעניים, ולשם כך יסד בית-ספר למלאכה "עמל" - "טרוד" ברוסית - בו למדו ילדי העניים בחנם), ואחרי גמרו בית-ספר למסחר ניתנה לו משרה בעסק של דודו, וגם בעבודת המינהל של פעולות הסעד. היה מראשי הפעילים ב"אגודת הציונים הצעירים", שבהשפעתו נעשתה

 אגודה ציונית מגובשת, ללא במה פתוחה לויכוחים לכל מיני נואמים של זרמים אנשי-ציוניים, ויסד בה ספריה ציונית. כן היה פעיל בסתר ובתבונה בארגון ההגנה העצמית היהודית מאז פרעות קישינוב, ובפרעות אוקטובר 1905 בחרסון, שארכו שלשה ימים, נתגלה כשרונו הארגוני המעשי בהפסקת מזון ונשק למשמרות ההגנה וב"פיקוד" לפי נסיבות הזמן והמקום.

 ב-1906 עלה לארץ עם אמו וכל המשפחה המיותמת וקיבל עבודת פקידות ביפו. הצטרף למפלגת "הפועל הצעיר" כחבר שתקן וצנוע, אך במהרה עמדו החברים


 על סגולותיו ותוך שנה נבחר לועד המרכזי ונטל על עצמו את הניהול הכספי והאדמיניסטרטיבי של העתון "הפועל הצעיר" שנוסד אז, ובפעולתו זו וכן ביתר הפעולות הכספיות של המפלגה עשה הרבה בהתנדבות לביסוס המשקי של העתון ומרכז המפלגה ומוסדות משקיים ולעזרה הדדית של צבור הפועלים. אז שררה בחבורה האידיאליסטית של החלוצים התנגדות עזה לכל קבלת תמיכה והלואות לטובת מוסדות הפועלים בארץ, באשר זה מנוגד לעיקרון "חיים מעבודה עצמית". אך בסוף עלה בידי<persName> לויצקי </persName> לשכנע את חברי הועד המרכזי והחברים באספה הכללית, שמותר לקבל הלואות מחובבי ציון לבנין בתים לפועלים ולמוסדות לעזרה הדדית, שנוצרו ביזמתו ובהשתתפותו הפעילה. לא כל התכניות שיזם והציע הוגשמו בזמנו, שכן עוד לא היו אז כוחות-אדם מוכשרים לביצוע כראוי, אך לאט-לאט החלו הענינים לזוז, והצעותיו והדיונים בהם העשירו את אוצר המחשבה והיזמה של צבור הפועלים ושימשו גרעין מפרה לפעולות וליצירות שבשלו להגשמה בתקופות שבאו אחר-כך. להצעתו יסד<persName> מאיר דיזנגוף</persName> "חברה לאימפורט ואכספורט" והוא שימש פקיד בה, ובהשתדלותו פתח<persName> דיזנגוף </persName> בסוכנות-הביטוח שלו מחלקה לביטוח פועלים, אך בגלל חוסר היענות מצד הפועלים לא יצא הדבר לפועל.

 ביזמתו נוסדה מיד אחרי האגודה לשיכון "אחוזת בית", שיסדה את שכונת "תל-אביב", אגודה נוספת לשיכון בשם "נחלת בנימין" בשביל אזרחים זעירים, שלא היה ביכולתם החמרית לקבל עליהם את התנאים של "אחוזת בית". ואחרי מאבק ממושך עם הקה"ק הצליח להזיזה מסירובה המוחלט לתת הלואה גם לבנין שכונה זו, הפעיל גם גורמים כלכליים וצבוריים אחרים, וב-1911 הוחל בבנית 40 הבתים של השכונה (כיום הקטע של רחוב נחלת בנימין מקרן רחוב אחד העם עד לקרבת קרן רחוב גרוזנברג, החל לארגן חנות קואופרטיבית, סידר חדר קריאה וספריה לחברי השכונה והקצה שטח לגינה צבורית. וכשיצא לו בגורל מגרש רע מאד והחברים ביקשו להחליפו לו, סירב לקבל, ובסוף הוכרח לקבל הענקה בהוספת כ-200 אמה למגרשו, כאות תודה והוקרה בעד עבודתו המסורה לטובת השכונה. ואכן הרבה לעזור גם לחברים שהתקשו בפרעון ההלואות ובצרות אחרות. אחרי איחוד השכונה עם "תל-אביב" ייצג אותה בועד המאוחד ומשנכנסו הענינים למסלולם התפטר והשאיר את הכסא והכיבוד לאחרים. נתמנה לשופט במשפט השלום הצבורי. החל לארגן חברה למשקי-עזר בשביל חברי השכונה, אך הפעולה קפאה אחרי התחלתה בשל פרוץ מלחמת העולם ב-1914.

 כשגורשו הנתינים הרוסים למצרים היה פעיל מטעם הועד להגן בנמל על היוצאים מפני נגישות והטרדות מצד הספנים הערבים, ובאניה האחרונה הוכרח גם הוא לצאת מצרימה. גם באלכסנדריה היה פעיל בעסקי צבור של הפליטים והמגורשים, ובשובו בלילה מישיבת עסקנים הצטנן וחלה בדלקת הריאות, כמו אביו לפנים, ומאז לא שב לאיתנו.

 אחרי המלחמה חזר לארץ, אבל בגלל מחלתו לא היה מסוגל עוד לעבודה ולפעילות צבורית, וכך סבל בהתבודדות ובשקט עד אשר 

 נפטר בתל-אביב, ביום ח' תשרי תרפ"א (20.9.1920).

 ליום השנה ה-25 למותו, הופיעה חוברת פרקים מחייו ופעלו "שלמה יוסף לויצקי" בהוצאת מפא"י, תלאביב, תש"ז.

</p></div>
         <div type="bibliogrphy">
            <listBibl>
<bibl>Volume: #8 ,Page: 3130 ,URL: http://www.tidhar.tourolib.org/tidhar/view/8/3130</bibl><bibl>Volume: #8 ,Page: 3131 ,URL: http://www.tidhar.tourolib.org/tidhar/view/8/3131</bibl>
<bibl>Volume: #8 ,Page: 3132 ,URL: http://www.tidhar.tourolib.org/tidhar/view/8/3132</bibl>
            </listBibl>
         </div>
      </body>
  </text>
</TEI>
