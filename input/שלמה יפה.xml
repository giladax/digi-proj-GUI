<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 228 ,URL: http://www.tidhar.tourolib.org/tidhar/view/1/228</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה יפה</persName>

</head>
         <div><p> בן אברהם, אחי בצלאל ולייב יפה. - נולד בי"ד סיון תרנ"ד (1894) בעיר גרודנה, מצאצאי ר'

 מרדכי יפה בעל "הלבוש" ונינו של ר' מרדכי גימפל יפה מרוז'ינוי.

 את חנוכו בילדותו קיבל ב"חדר", אח"כ למד

 בגימנסיה. אחרי שסיים בה את למודיו יצא לחוץ לארץ, כדי להשתלם, ונתקבל באוניברסיטה הצרפתית בנאנסי. שם למד במחלקה החקלאית, אך לא סיים אותה, ועבר ללמוד באקדמיה לחקלאות במוסקבה, ושם קיבל את התואר אינג'ינר-אגרונום. אחרי כן התמסר למסחר, ונהיה לבא-כוחו של

 י. ל. גולדברג ומנהל עסקיו במזרח הרחוק (סיבירסין-ויפן).

 ציוני היה כל הימים. בהיותו בולדיבוסטוק לרגלי עסקיו נבחר לועד העירוני הציוני והיה אחד מעורכי השבועון הציוני ברוסית בשם: "סיביר-פלשתינה". לארץ-ישראל בא בפעם הראשונה בשנת 1912,

 אך חזר לגולה כעבור חדשים מספר. להשתקע בארץ בא בשנת 1923, ויחד עם א. יבזרוב ואידלסון יסד את חברת "מסחר ותעשיה". אח"כ היה ממיסדי התערוכה "ויריד המזרח", ממיסדי המוזיאון הראשון לתוצרת הארץ, ממיסדי התנועה למען תוצרת הארץ, ממו"לי העתון הדו-שבועי "מסחר ותעשיה", מעורכי "כל ארץ-ישראל", וממארגני תערוכות א"י בחוץ לארץ (אמריקה, צרפת, וינה, ורשה, איזמיר ועוד).

 מלבד המוסדות הכלכליים הנ"ל עומד גם בראש החברה "תור" - חברה לפיתוח התיירות בע"מ. מכהן כיו"ר בית דין לעניני מסחר שעל יד עירית תל-אביב, ממונה לחבר בבית הדין לעניני העבודה שעל יד מחלקת העבודה הממשלתית, וגם משמש חבר בית הדין העליון של התאחדות בעלי תעשית היהלומים.

 פעיל כמו כן גם בחברת "שוחרי האוניברסיטה" ונתמנה למזכיר הכבוד, חבר בועדים העירוניים של קרן הקיימת וקרן היסוד, וגזבר הכבוד של אגודת חובבי גן החיות, שהיה גם אחד ממיסדיו.

</p>
<p>

 תוספות: 

 נולד בווילנה, בכ"ז חשון תר"ח (6.11.1847) לאביו <persName>יהושע-השיל.</persName> למד בבית-המדרש לרבנים בז'יטומיר, אבל לא סיימו ועבר לבית-הספר המחוזי בפבלוגראד (פלך יקטרינוסלב). נבחן ב-1875, קיבל תעודה רשמית כ"מורה של בית ספר עירוני עדתי לילדי ישראל". במאי 1880 הורשה לפתוח בית-ספר פרטי באלכסנדרובסק (פלך יקטרינוסלב) ובתפקיד פדגוגי זה שימש עד 1886 .

 נשא את<persName> שרה בת דב</persName> - בתה-חורגתה של גולדה מילוסלבסקה, שקנתה שם לעצמה בקורות נס-ציונה.

 הצטרף לתנועת חבת-ציון והיה בין ראשוני ביל"ו. עמד בקשרי מכתבים עם מרכזי ביל"ו בחרקוב ובקושטא. מסיבות שונות נתעכבה עליתו והוא בא לארץ רק ב-1886 .בעליתו מילא גם תפקיד של שליח מטעם אגודת מתישבים מאלכסנדרובסק. אחד מבני האגודה פנה אליו במכתב אופייני, המשקף את הלך-הרוחות


 של הימים ההם, וקטע ממנו תורגם מאידיש ופורסם ע"י א. דרויאנוב בספרו "מימים ראשונים" כדלקמן:

 "אתה בעינינו היה כשליח-צבור, עיני כל ישראל אליכם, ועליך להתבונן אל הארץ בעין פקוחה, הטובה היא אם רעה. כיצד נוהגים שם וכיצד חיים שם הן מאנשי מקומנו אתה ולא חיית ברוסיא חיי דחקות חלילה, ויודע אתה שגם כל החבורה שלנו אינה חיה

 חיי דחקות, חס ושלום. אבל יש בענין זה רוח ממרום, שנמשך לבנו לארץ הקדושה, על כן יש להסתכל בכל דבר ראית חכם ונבון ולראות את העם, את הערביאים, אם נוכל להתקים עמהם, כי יעבדו לנו את אדמתנו, כי ידוע שחבורתנו אינה מסוגלת מלכתחלה לעבוד עבודה גופנית ואין אנו רגילים בה, ונשותינו אינן מסוגלות לכבס לבנים ולשאוב מים. וכיצד הוא סדר האכילה שם. אם כל השבוע בשר אם חלב - ואני מבקש אהובי-ידידי לכתוב לי הכל בפרוטרוט".

 התישב בואדי חנין (נס ציונה) והיה מראשוני המקום. סבל קשה והתענה בחבלי ההסתגלות לתנאים החדשים.

 נפטר ונקבר בראשון-לציון בג' שבט תרס"ה. בנו: <persName>דוב</persName> .

</p>
<p>

 תוספות: 

 נפטר בתל-אביב, כ"ג סיון תש"ט (20.6.49) (ראה כרך א', עמוד 228)

</p></div>
         <div type="bibliogrphy">
            <listBibl>
<bibl>Volume: #1 ,Page: 228 ,URL: http://www.tidhar.tourolib.org/tidhar/view/1/228</bibl>            <bibl>Volume: #1 ,Page: 394 ,URL: http://www.tidhar.tourolib.org/tidhar/view/1/394</bibl><bibl>Volume: #4 ,Page: 2062 ,URL: http://www.tidhar.tourolib.org/tidhar/view/4/2062</bibl></listBibl>
         </div>
      </body>
  </text>
</TEI>
