<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #6 ,Page: 2548 ,URL: http://www.tidhar.tourolib.org/tidhar/view/6/2548</bibl><bibl>Volume: #6 ,Page: 2549 ,URL: http://www.tidhar.tourolib.org/tidhar/view/6/2549</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה לביא (לבקוביץ)</persName>

</head>
         <div><p> נולד ב<placeName>פלונסק</placeName> (רוסיה), בחנוכה תרמ"ג (1882).

 לאביו <persName>יקותיאל קופמן לבקוביץ</persName> (בר-אורין, מחסידי גור, עסק קצת במסחר ובכריתת ומכירת יערות של אחרים) ולאמו <persName>שרה</persName> לבית <persName>בלכמן.</persName>

 סבו (אבי אביו) היה חיט עני.

 קיבל חינוך מסורתי בבית מדרש ב<placeName>פלונסק</placeName>. למד קצת פולנית ורוסית. 

 בגיל צעיר היה עליו לעזור לפרנסת הבית. עבד במאפית הסבא והסבתא.

 היה חבר באיגון ''עזרא" יחד עם דוד בן-גוריון בן עירו. כינס את ילדי העוני, את השוליות והיתומים שגדלו ללא תורה וחינוך, ולימד אותם תנ"ך ועברית כשפה חיה - עברית בעברית.

 בא' תמוז תרס"ה (4.7.1905) עלה לארץ ועבד בתור פועל בפרדס בפתח-תקוה.

 באותה שנה השתתף בפגישה של תשעה חברים, שבה דנו על יסוד הסתדרות פועלים.

 עבד כמסיק בבית החרושת לשמן של חברת "עתיד" ב"בית עריפה" (בין לוד ובן שמן) והצטיין בעבודתו זו ובכל עבודה שקבל עליו.

 כשהמהנדס <persName>נחום וילבושביץ</persName> (ראה כרך ב', עמוד 950)) וחברת "עתיד" החליטו לייסד בית חרושת שני בחיפה, עבר גם הוא לשם (ביח"ר זה נפתח אח"כ וידוע בשם ביהח"ר לשמן "שמן" בחיפה) ועבד בהסקת התנור בפחמים.

 כשחברי הקבוצה ב"חולדה "עברו ל"באר טוביה" (קסטינה) לפי הצעתו של ד"ר <persName>ארתור רופין</persName> (ראה בכרך זה), לאחר שאחדים מאכריה עזבוה ונסעו לאוסטרליה, עברה הנהלת החווה ב"חולדה" לידי <persName>לביא</persName> .

 כעבור שנה עבר ל"סג'רה''.

 בסג'רה נטע כרם באדמת טרשים והשקיע הרבה עבודה בסיקול האבנים הגדולות. שם עבד יחד עם דוד בן-גוריון ועוד.

 כשנוסד "השומר" (תרס''ח) ע"י חברי "פועלי ציון" השתתף גם הוא ביסודו - כחבר "הפועל הצעיר".

 היה שומר בגליל וביבנאל וב-1910,"כאשר "השומר" קבל את השמירה בחדרה, עבר לשם ואח"כ ברחובות. זמן מה היה בקבוצת כנרת וייבש שם את הביצות.

 הוגה רעיון הקבוצה הגדולה וממיסדי "עין-חרוד" בשנת העליה (ב-י"ח אלול תרפ"א). חיבר תכנית רבת היקף על התישבות בממדים רחבים שנתפרסמה בשם "הקבוצה הגדולה". המסתפקת בהכרת האנשים בחיי הקבוצה, בלי בחירת מעולים אלא כל הרוצה לחיות חיי קבוצה יבוא ויצטרף. רעיון זה שהיה בו אז משום אפיקורסות לגבי הקבוצה הקיימת (בניגוד לאידיאולוגיה של קבוצת דגניה,<persName> ויוסף בוסל</persName> בראשה, אשר התרפקה


 על בחירי אישיה, שהיו קשורים בחברות וידידות אישית כבני משפחה טובה - הלכה שנתקדשה בלבבות). הצעתו הלמה את חסידי הקבוצה והם התקוממו נגד הרעיון ומחוללי.<persName> לביא</persName> קם למלחמה נגד הקבוצה הקיימת המתרפקת ומסתפקת בבחירת מעטים ונגד רעיון מושב העובדים שהופיע אותה שעה מעטו של <persName>אליעזר יפה</persName> ושבה נפשות בין טובי חברי הקבוצות. שתי התכניות, על "הקבוצה הגדולה" (של לביא) ועל "מושב עובדים" (של אליעזר יפה) צפו להתגשמותן.

 עם תום מלחמת העולם הראשונה, כאשר התקוה לעליית יהודי רוסיה עלתה על הפרק, היה צורך להכין לעולים אפשרויות קליטה והשתרשות בהתישבות. <persName>לביא</persName> העלה את תכניתו החובקת זרועות עולם בקנאות ובהתלהבות. כארי מסובכו יצא להילחם נגד תכניתו של <persName>אליעזר יפה</persName> (ראה כרך א', עמוד 395) על מושבי העובדים ונגד הקבוצה הקיימת המשפחתית, מיסודה של דגניה <persName>(יוסף בוסל,</persName> ראה כרך ד', עמוד 1833). במאמרים ונאומים רבים הסתער <persName>לביא</persName> בכוח רב על כל מטיל ספק בהגשמת תכניתו, האומרת ליצור בתוך הקבוצות כל מצרך מצרכי האדם, משרוך נעל ועד מכונה וטרקטור. תכניתו הלהיבה אלפי פועלים עולים חדשים ופועלים ותיקים, שנתנו את ידם להגשמה. תכניתו כבשה את המפלגה החדשה - מפלגת "אחדות העבודה", שנוצרה בימים ההם (איחוד בין הפועל הצעיר ופועלי ציון, תר"פ), אותה ואת אישיה. תקוות הדור להתחדשות בתכנית התישבותית גדולה, תכנית סוציאליסטית של חיי קומונה, השוללת רכוש פרטי והמאפשרת כיבוש קרקע ועבודה להמונים - מצאה את מסגרתה בתכניתו של לביא.

 בועידת "אחדות העבודה" ב"עין-חרוד" בשנת תרפ"ד הוצגה תכניתו בהתלהבות והתרוממות רוח כתכנית ההתישבות היחידה ליישובה של הארץ. כל אישי המפלגה תמכו בה כיחידה ואין בלתה. לביא ומעריציו ראו בה - בתכנית, את האפשרות להגשמה סוציאליסטית בפועל: חיי קומונה, רמת חיים גבוהה, אחוות אדם ורעות.

 בשנת 1922 נשא לאשה את <persName>רחל זיסלה,</persName> נולדה תשרי תרנ"ט (נפטרה בעין חרוד, ט"ז חשון תרצ"א). היתה בעלת שאר-רוח ותרבות עמוקה.

 כל השוני בין הקבוצה לקיבוץ, המעבר ממעטים לרבים בחיי הקומונה, החריגה מגבולות החקלאות לייצור גם בתעשיה ומלאכה, כל ההתפתחות הזאת, מקורה ברעיון המהפכני של <persName>לביא</persName> בתכניתו על "הקבוצה הגדולה", שנכתבה ונדפסה בשנות 1917-1918.

 בקונגרס הציוני הי"ב (קרלסבד, אלול תרפ"א) לחם בעזרת אישי "אחדות העבודה" וההסתדרות החקלאית להשגת התקציב לראשית עליית "גדוד העבודה" על אדמת "עין חרוד". זכה לראות משק גדול רב ענפים, עם בתי מלאכה משלו, המפרנס משפחות מסועפות. בנים ובנות נישאו ודור שלישי עלה - נכדים רבים, על אדמת עין חרוד - יצירתו הגדולה. (בשנים האחרונות עברו על רעיונו, הקבוצה הגדולה

 כמה פילוגים (בין מפא"י ומפ"ם). ידידים מאתמול הפכו לשונאים, סועדים בחדר אוכל מחולק לשנים, מחנכים את ילדיהם בשני בתי ספר נפרדים, עורכים חגיגות בנפרד ועומדים בפני חלוקה של המשק כולו).

 הוא אינו סובל את הייעור ונלחם בנטיעת יערות בהרים במקום שיכשירו את הקרקע לצרכי חקלאות. הוא טוען, שיש לנו מעט קרקע והמעט שישנו צריך לנצל להתיישבות.

 רק מעטים מבני העליה השניה זכו כמוהו לעבוד את האדמה כל חמשים שנות חייהם בארץ.תמיד הוא מגשים בפועל, בהכרה ובאהבה את אשר הטיל על עצמו. לעולם לא התאונן. טוב לו גם במצבים קשים. אינו נח ואינו מתיאש. מעמיק חשוב ואינו נרתע מפני קשיים. חבר ותיק ופעיל בהגנה. התגייס לצבא הבריטי בפלוגות הובלה כנהג - במלחמת העולם השניה (והוא קרוב לבן ששים) במדבר המערבי ובחזית איטליה.

 נבחר לחבר הכנסת הראשונה והשניה. בדיוני הכנסת הוא פעיל בויכוחים עם יריבים. עיקר זעמו מופנה בכנסת כלפי אנשי מק"י וסיעת השמאל. שנאתו לקומוניסטים אינו יודעת רסן.

 היה ציר הקונגרסים הציוניים: י"ז, י"ט, כ"א.

 הוא חבר הכנסת הראשון שדרש מועדת הכנסת "לעניני חסינות חברי הכנסת": לבטל חסינותו באופן זמני כדי שהמשטרה תוכל להעמידו לדין באשמת דריסת אדם בשגגה, בנהגו במכונית פרטית. בקשתו נתמלאה. הועמד לדין ונקנס קנס סמלי.

 כתב בעתונים: "העולם", "הפועל הצעיר", "קונטרס", "דבר", "בטרם", "הדור", "העתיד" וכו'.

 בהוצאת הועד הפועל של ההסתדרות (ע"י "עם עובד") הוציא ספר: "יום אחד", "מגילתי בעין חרוד" (הוצאת "עם עובד", תש"ז), "עליתו של שלום ליש" (רק פרקים מעטים, תיאור בקטעי רומן אוטוביאוגרפי), "זמוני חיים" (הוצאת מ. ניומן), "כתבים נבחרים" (הוצאת "עם עובד", בעריכת ברל כצנלסון, תש"ד), חוברת "תורת הקבוצה" (תשי"ג).

 הסיפור "שלום ליש" נמסר להוצאת הספרים "עינות" של מפא"י, המחבר מפקפק עדיין אם להוציאו לאור טרם שיכין חלק ב'.

 צאצאיו: <persName>ירובעל</persName> (נפל במלחמת השחרור ב"מעלה הגלבוע"), <persName>אילנה</persName> (חקלאית), <persName>הלל</persName> (נפל במלחמת השחרור בנגב).

</p>
<p>

 תוספות: 

 נפטר בעפולה, ב' אב תשכ"ג (23.7.63)

 והובא לקבורה בעין חרוד (איחוד)

 (ראה כרך ששי, עמוד 2548)

</p></div>
         <div type="bibliogrphy">
            <listBibl>
<bibl>Volume: #6 ,Page: 2548 ,URL: http://www.tidhar.tourolib.org/tidhar/view/6/2548</bibl><bibl>Volume: #6 ,Page: 2549 ,URL: http://www.tidhar.tourolib.org/tidhar/view/6/2549</bibl>
            <bibl>Volume: #13 ,Page: 4357 ,URL: http://www.tidhar.tourolib.org/tidhar/view/13/4357</bibl></listBibl>
         </div>
      </body>
  </text>
</TEI>
