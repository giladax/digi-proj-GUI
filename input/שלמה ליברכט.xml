<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1102 ,URL: http://www.tidhar.tourolib.org/tidhar/view/3/1102</bibl><bibl>Volume: #3 ,Page: 1103 ,URL: http://www.tidhar.tourolib.org/tidhar/view/3/1103</bibl>
<bibl>Volume: #3 ,Page: 1104 ,URL: http://www.tidhar.tourolib.org/tidhar/view/3/1104</bibl>
<bibl>Volume: #3 ,Page: 1105 ,URL: http://www.tidhar.tourolib.org/tidhar/view/3/1105</bibl>
<bibl>Volume: #3 ,Page: 1106 ,URL: http://www.tidhar.tourolib.org/tidhar/view/3/1106</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה ליברכט</persName>

</head>
         <div><p> נולד בראטיבור, ליד ברסלאו (אז בגרמניה), אלול תקפ"ד (12.8.1824), לאביו <persName>פישל יחיאל</persName> (היה מורה לשפות בברסלאו, תרגומו לסידור התפלות לגרמנית יצא ב-1844 בדפוס זולצבאך בברסלאו; אחיו<persName> פליכס</persName> היה פרופיסור באוניברסיטת ליג' בבלגיה וחיבר ספרים הרבה). קיבל חינוך מסורתי וכללי והתחיל ללמוד פילוסופיה באוניברסיטת ברסלאו והתכונן להיות משכיל יהודי-גרמני. והנה גברה עליו המשיכה ליהדות המסורתית השלמה ולפתע עזב את האוניברסיטה ואת בית הוריו בלי ידיעתם, הלך לפרסבורג ולמד שנתים ש"ס


 ופוסקים בישיבת "חתם סופר" אצל הרב אברהם שמואל בנימין סופר (בעל ה"כתב סופר") והחליט לעלות לארץ הקודש, כדי שיוכל לחיות כיהודי כשר. לעצת הרב למד מלאכת כריכת-ספרים, שכן בארץ הקודש שוקדים על התורה ובודאי זקוקים לכריכת ספריהם, ובעזרתה יוכל להתפרנס מיגיע כפיו, והרב היה מוכן לאסוף לו מנכבדי הקהלה כסף להוצאות הנסיעה, אך בא מקרה ששחרר אותו מהטורח הזה.

 באחד הימים, בשנת תר"ו (1846) הגיעה לפרסבורג בעגלה משפחת<persName> רובוביץ </persName> מסובאלקי שגרה בפאריס (האיש ר'<persName> יהודה ליב</persName> ואשתו<persName> חיינה</persName> ובנם<persName> משה</persName> ובתם <persName>חיה שרה</persName> ) בדרכה לארץ-ישראל. האיש היה סופר סת"ם בפאריס, חי בחסידות ובפרישות, לא אכל שום דבר מן החי, ובחששו שמא יתרחקו צאצאיו מן היהדות החליט לעלות עם משפחתו לארץ הקודש. הוא קנה עגלה ונסע עם משפחתו מארץ לארץ, ובכל מקום שכר לו עגלון מורה-דרך עד למקום לינת הלילה הבא, - וכך הגיעה עגלת העולים לפרסבורג.

 כאן הציע הבחור המשכיל שלמה ליברכט למשפחה העולה את שרותו לכל הדרך על מנת שיקחוהו עמהם לארץ הקודש, וכך נסעו עד עיר-החוף הבולגארית וארנה, שהיתה אז תחת שלטון טורקי, והפליגו בספינת מפרשים בכיוון לעכו. בדרך סבלו מסערות הים, חוסר מים ופגעים אחרים לרוב, ובסוף הטילה הסערה את ספינתם לחוף העיר טוניס. כאן התאכסנו שבועות אחדים אצל הרב עד שהגיעה אנית-קיטור צרפתית בדרכה לאלכסנדריה ובה אמרו להמשיך את דרכם לארץ-ישראל. כשיצאו אל הנמל להפליג באניה, והנה הבחור שלמה איננו, ובעודם מחכים לשובו והאניה הפליגה בלעדיהם כשהגיע הבחור אליהם התנצל, שהלך להפרד מהרב ומצא אותו מרצד, שיעור בבית-המדרש ללומדי תורה ובכן נשאר גם הוא לשמוע את השיעור. הם רגזו על ה"בטלן" שבגללו הפסידו הזדמנות נאותה לנסיעה, אך לאחר ימים אחדים, כשנודע בעיר כי האניה הזאת טבעה בדרכה, ע"י האיים הבילריים, נשתנה יחסם אליו, שכן בזכותו נצלו ממות. סוף סוף באה

 אנית-קיטור אחרת, בה נסעו לעכו ועלו לצפת ואחרי זמן מועט עברו לירושלים.

 ר' שלמה נשא לאשה את <persName>חיה שרה</persName> בת המשפחה שעלה עמה (האריכה ימים ונפטרה בירושלים, בת 97 שנה, ביום כ"ד כסלו תרע"ח - יום כניסת הצבא האנגלי לירושלים).

 עסק במלאכתו, בכריכת ספרים, והיה כורך הספרים הראשון בארץ ונקרא ר' שלמה בוכבינדר, ובצרכי צבור בכולל הו"ד (הולנד ואשכנז) ויחד עם ר' <persName>עזריאל</persName> <persName>הויזדורף</persName> רכש את המגרש לבנין "בתי מחסה" אשר על הר ציון בעיר העתיקה "דייטשר פלאץ" לשיכון לומדי תורה מטעם כולל זה, בסך ששת אלפים (6000) גרוש מחיר יקר מאד בימים ההם. ואת הכסף השיגו ע"י זה שמשכנו את תכשיטי נשיהם, ואח"כ השתדלו להשיג כספים מאת המנדבים מגרמניה לבנין הבתים הראשונים באמצעות כולל הו"ד (הולדנ ודייטשלנד). והוא עניין את ר' שמעון וולף מפרנקפורט שבנה את שלושת הבתים הראשונים בשביל ב"ח הנקראים בשם "בתי רוטשילד" וביזמתו, ביחד עם ר' עזריאל הויזדורף, נוסד ועד לבתי המחסה שבראשו עמד הרב ר' עזריאל הילדסהיימר והאחים עקיבא וצבי להרין באמשטרדם. וכן השתתף ביסוד בית-המדרש "אהבת ציון" שבחצר הנקרא "דייטשר מדרש", ובשעות הפנאי היה יושב ולומד בו גם הוא. היה אוהב לשמש לומדי תורה בבית מדרש זה והיה משכים ומכין טה לת"ח הלומדים.

 נפטר בירושלים, א' ניסן תרנ"ח.

 מכל בניו ובנותיו שנולדו לו נשאר בחיים בן אחד: <persName>מאיר שמעון</persName> מטובי העסקנים בירושלים.

</p></div>
         <div type="bibliogrphy">
            <listBibl>
<bibl>Volume: #3 ,Page: 1102 ,URL: http://www.tidhar.tourolib.org/tidhar/view/3/1102</bibl><bibl>Volume: #3 ,Page: 1103 ,URL: http://www.tidhar.tourolib.org/tidhar/view/3/1103</bibl>
<bibl>Volume: #3 ,Page: 1104 ,URL: http://www.tidhar.tourolib.org/tidhar/view/3/1104</bibl>
<bibl>Volume: #3 ,Page: 1105 ,URL: http://www.tidhar.tourolib.org/tidhar/view/3/1105</bibl>
<bibl>Volume: #3 ,Page: 1106 ,URL: http://www.tidhar.tourolib.org/tidhar/view/3/1106</bibl>
            </listBibl>
         </div>
      </body>
  </text>
</TEI>
