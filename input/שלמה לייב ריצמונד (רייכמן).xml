<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 252 ,URL: http://www.tidhar.tourolib.org/tidhar/view/1/252</bibl><bibl>Volume: #1 ,Page: 253 ,URL: http://www.tidhar.tourolib.org/tidhar/view/1/253</bibl>
<bibl>Volume: #1 ,Page: 254 ,URL: http://www.tidhar.tourolib.org/tidhar/view/1/254</bibl>
<bibl>Volume: #1 ,Page: 255 ,URL: http://www.tidhar.tourolib.org/tidhar/view/1/255</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה לייב ריצמונד (רייכמן)</persName>

</head>
         <div><p> נולד בביאליסטוק, י"ד כסלו תרל"א (8.12.1870) לאביו ר'<persName> נתן</persName> האופה, בעל המאפיה הראשונה בירושלים, (בן האדמו"ר ר' <persName>שלמה</persName> מווארשה) ולאמו<persName> גיטל</persName> (היא אשתו השניה של אביו, שהיתה ידועה בירושלים בשם גיטלה הצדקנית).

 בתרל"ד עלה ארצה עם הוריו וכל משפחתו. למד ב"חדר" ואח"כ בישיבת "עץ חיים" עד גיל בר-מצוה. ואז ביקש ללמוד מלאכה. אביו, שגם הוא התפרנס מיגיע כפיו והעדיף לתת צדקה מלקבל, הבין לרוח בנו.

 אבל בהיות הנער "עילוי" והתקדם יפה בלמודי ש"ס ופוסקים ניסה אביו מתחלה לרפות את ידי הבן מללמוד מלאכה כדי שימשיך בלימודיו שהיו לו סיכויים טובים בהם. לפיכך הציע האב להעסיקו אצל<persName> ברוך הסנדלר</persName> שבעיר העתיקה, כדי למאס על הבן את העבודה. אולם בראותו כי רוח הנער דבקה במלאכה מבלי להתחשב בסוגה, הציע לבן שיעבוד חצי יום בעבודת עץ הזית. אצל הנגר, אחיו החורג,<persName> משה ינובסקי ז"ל,</persName> הידוע ב"שערי חסד" בירושלים, ואת החצי השני של היום יקדיש לתורה.

 כשסיים ללמוד את המלאכה נכנס לעבוד כפועל מומחה אצל<persName> יחיאל "דרקסלר" (הוא יחיאל צבי צ'מרינ</persName> <persName>סקי,</persName> האומן לחריטת עץ-הזית). והנה קרה מקרה ששינה את פני גורלו של הצעיר. מעבידו נתן לו להוציא לפועל הזמנה מפיתוחי עץ שכללה כמה צלבים מעץ זית. הצעיר עשה את ההזמנה וסרב לעשות את הצלבים, וכשעמד בסירובו פטרוהו והוא נשאר בלי פרנסה.

 בימים ההם היה מוטל עמוד שיש גדול ליד הכניסה לחצר ה"חורבה" (מעמוד זה הותקנה המצבה על קבר רבי<persName> שמואל סלנט</persName> זצ"ל) ונקרא "אבן הדואגים". לפנות ערב היו יושבים בני אדם על העמוד, כמו על ספסל של גן צבורי, ומשוחחים שיחות חולין על מאורעות היום ועל פלאי העולם הגדול.

 מאחת השיחות הללו קלטו אזניו של הבחור שלמה. לייב, שהארץ הרחוקה אמריקה היא ארץ הזהב והעושר. וכל בעל מרץ והעזה יכול להגיע שמה גם בלי כסף.


 אדם שהצליח להתגנב אל האניה ואח"כ תופסים אותו בדרך, מוכרח לעבוד במרתף הפחם להסקת המכונות, או בקילוף תפוחי-אדמה וזה כל ענשו. הבחור החליט לנסות את מזלו. שבעה נפוליונים אסף ממכירת כליעבודתו, אך מחיר הכרטיס מיפו לניו-יורק היה 10 נאפ', ובכן קנה בתמוז תרמ"ז ממשרד חיים שטרלינג ביפו ב-3/4 נאפ' כרטיס נסיעה מיפו לאלכסנדריה ומשם המשיך לנסוע בו עד מרסייל, וכך חסך 3 נאפ'.

 באניה "נבלע" בין הנוסעים ולא נתפס, וממארסייל המשיך את דרכו בכרטיס שקנה "בסדר".

 בניו-יורק התחיל ברוכלות, במכירת גפרורים ונרות. צבר קצת כסף, עבר לפורטלנד, מיין, ושם שינה את שמו לריצ'מונד. קנה לו סוס ועגלה ורכל בסחורות גלנטריה בסביבה. הצליח במסחרו ובגיל 21 נתקבל כחבר הבונים החפשים, בלשכת "קרוקד ריבר", מס' 152, במדינת מיין, ורכש לו עמדה בחברה.

 בן 24 נשא אשה ונולדו להם בן ובת. בשנת 1898 עבר להרטפורד-קנקטיקוט - ולמד את מלאכת צורף זהב ובקיאות באבנים יקרות, ומשנת 1901 היה בבוסטון סוחר במקצוע זה בסיטונות ובמשך הזמן הצליח לאסוף רכוש.

 ב-1915 יסד יחד עם מר ליאונרד<persName> הארווי</persName> ברוקסבורי, אזור בוסטון, וחברה למען "החינוך המאוחד העברי", שיסדה בית ספר להוראת תולדות ישראל לנוער היהודי. וגם הזמינו מורים עברים למוסד החנוכי שלהם, ועזרו בכך לגיל יהודים טובים ונאמנים לעמם. כ-300 תלמידים היו במוסד, ורבים למדו בלא תשלום.

 ב-1926 חזר לארצנו.

 בשנת 1927 נתן הלואה למר<persName> פרומין </persName> במטרה לבסס ולהגדיל אח בית החרושת לביסקויטים. לאחר שנוכח מר ריצ'מונד שאבן הנגף של ביהח"ר היא ההתחרות הקשה של תוצרת בלגיה המעמידה בסכנה את קיום תעשית הביסקויטים בארץ, החל בחליפת מכתבים עם מר סטיד, מנהל מחלקת המכס על תוצרת-חוץ. מר סטיד נוכח בצדקת דרישתו והעלה את המכס במדה שלא היה כדאי להביא יותר תוצרת בלגיה. מאז והלאה נפתח לבית החרושת לביסקויטים אופק חדש להתקדמות ולביסוס עד היום הזה.

 הוא ממשיך לעזור ליחידים ולמוסדות ע"י מתן הלואות.

 ב-1928 נשא בת"א אשה שניה שילדה לו בן.

</p></div>
         <div type="bibliogrphy">
            <listBibl>
<bibl>Volume: #1 ,Page: 252 ,URL: http://www.tidhar.tourolib.org/tidhar/view/1/252</bibl><bibl>Volume: #1 ,Page: 253 ,URL: http://www.tidhar.tourolib.org/tidhar/view/1/253</bibl>
<bibl>Volume: #1 ,Page: 254 ,URL: http://www.tidhar.tourolib.org/tidhar/view/1/254</bibl>
<bibl>Volume: #1 ,Page: 255 ,URL: http://www.tidhar.tourolib.org/tidhar/view/1/255</bibl>
            </listBibl>
         </div>
      </body>
  </text>
</TEI>
