<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5400 ,URL: http://www.tidhar.tourolib.org/tidhar/view/18/5400</bibl><bibl>Volume: #18 ,Page: 5401 ,URL: http://www.tidhar.tourolib.org/tidhar/view/18/5401</bibl>
<bibl>Volume: #18 ,Page: 5402 ,URL: http://www.tidhar.tourolib.org/tidhar/view/18/5402</bibl>
<bibl>Volume: #18 ,Page: 5403 ,URL: http://www.tidhar.tourolib.org/tidhar/view/18/5403</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה רוזנבלום</persName>

</head>
         <div><p> נולד בא' תמוז תרס"ג (26.6.1903) בבריסק דליטא.

 לאביו<persName> אלכסנדר רוזנבלום </persName> (ראה ערכו בכרך ח' עמוד 3124, מיקירי בריסק-דליטא ומגדולי למדניה). ולאמו <persName>בת-שבע אלטה </persName> לבית <persName>מילר.</persName>

 לאחר שנות חינוך מסורתי, הצטרף בגיל צעיר למפעלי גיסו<persName> יצחק טרובוביץ</persName> (ראה בכרך ח' עמוד 3122), שהיה מגדולי הקבלנים הממשלתיים בפולין בשנות ה-20 וה-30, והשתתף עמו בהקמת שורה של בניני-שרד מפוארים בכמה מערי פולין (בתי חולים, בתי משפט, בתי ספר ועוד), והתמחה במקצוע הבניה.

 בשנת תרצ"ג (1933) עלה לארץ עם כל המשפחה - הוריו, אחיו, גיסו - לאחר שביקר קודם לכן בארץ כתייר. השתקע בתל-אביב, ובה התחיל עוסק

 במקצוע שהתמחה בו, בעוד שגיסו<persName> י. טרובוביץ</persName> נעשה לאחד מחלוצי התעשיה (מייסד בית-החרושת לשמן ולסבון "יצהר" בתל-אביב, ואחר כך ביהח"ר "טיתבית" בפתח-תקוה).

 תודות למומחיותו הגדולה, לדייקנותו, לישרו המקצועי ולקסמו האישי, שבהם נתחבב על כל אלה שבא אתם במגע עסקי, ובכללם פועלים שעבדו אצלו ונהנו מן התנאים הכספיים והסוציאליים הטובים ביותר, מופת לרבים - נתפרסם עד מהרה כקבלן-בנין ממדרגה ראשונה. הוא שיתף בתכניותיו את טובי הארדיכלים <persName>(כרמי, רכטר</persName> ועוד), ובמפעליו ראה לא רק מקור לרווחים אלא גם משימה אידיאלית לשיפור פני עיר-מגוריו והוספת נוי לצורתה החיצונית. מלבד בניינים פרטיים רבים, הקים רבעים שלמים, וכן בנייני-ציבור מפוארים ואיתנים, בכל חלקי העיר.

 בין גושי הבניינים שהקים: א) כל הבניינים ברחובות שבשטח "פרדס ביבי" לשעבר, בצפון העיר


 (השטח שבין רחוב שלמה המלך - גן החיות ממזרח, רחוב אד"ם הכהן - "משק הפועלות" ממערב, רחוב ארלוזורוב מצפון, ושדרות קרן קיימת מדרום. כל השטח הזה היה פרדס, שבעליו גרמני, שנרכש ונעקר, ועליו נבנו חמשה רחובות שלמים); ב) כל שורת הבניינים הצמודים ומשולבים בטור אחד, שחזיתם לרחוב הוברמן, מרחוב מרמורק ועד רחוב דיזנגוף, מול בית "הבימה" ו"היכל התרבות" (שטח זה היה ידוע בזמנו בשם "פרדס ליטווינסקי").

 מבנייני-הציבור המפורסמים בתל-אביג שהוקמו על-ידו: א) בית "התאחדות בעלי התעשיה" ברחוב מונטיפיורי 13; ב) בית "צים" ברחוב נחלת-בנימין - קרן שדרות רוטשילד; ג) בית ה"בנק לסחר חוץ" בשדרות רוטשילד 29 ; ד) בית "בנק פויכטוונגר" (כיום - ברשות אחרת) ברחוב יהודה הלוי 62; ה) בנין הפאסאג' רחב-המידות שבין רחוב אלנבי 113 לרחוב יבנה (בבנין זה עשרות משרדים וגם משכנה של הבורסה התל-אביבית לניירות-ערך).

 הוא שרכש את הבתים הישנים במעלה רחוב יבנה, הרסם וצרפם לבנין הגדול, ופתח את המעבר בין אלנבי ליבנה ; ו) גוש הבניינים של חברת "אורט" "יד אהרן סינגלובסקי", ברחוב דרך הטייסים 28; ז) בנין בית-הספר המקצועי על-שם "אריה שנקר" ברמת-גן; ח) הבנין רחב-ההיקף, הנועד למסחר ולמשרדים, בקרן הרחובות אבן-גבירול-קפלן (בנייתו של בנין זה של רוזנבלום ושותפיו הופסקה זמנית, בשנת ה"מיתון", לאחר פטירתו).

 באמתחתו היו עוד תכניות-בנין רבות וגדולות, ומותו בלא-עת הפסיק את הגשמתן. בין השאר: א) הקמת קריה משוכללת ביותר ובעלת אופי מיוחד מעבר לירקון, על פני גבעה רחבת-שטח, שרכש עם שותפים ממזרח לדרך חיפה, מול השטח המכונה "תכנית ל' " (השטח המערבי שלאורך שפת הים); ב) התקנת חניון תת-קרקעי למכוניות, שיהיו בו גם בתי-מסחר, ואף ישמש מקלט-ענק לשעת חירום, מתחת לככר הגדולה שבין רחוב הוברמן, ועד רחוב דיזנגוף. הככר, המשמשת כיום מקום חניה למכוניות ומיטרד לדרי הרחוב, היתה צריכה להתפנות, לפי אותה תכנית, לגן ציבורי.

 תכניות אלו, ועוד אחרות, שנועדו לפיתוח תלאביב ויפוייה, הוקפאו עם פטירת המתכנן רבהמעוף-והיזמה.

 ימים מספר לאחר שחגג את יום-הולדתו ה-62, בחוג בני משפחתו, חלה ונותח. כל מאמצי הרופאים להציל את חייו לא הועילו, וביום ז' תמוז תשכ"ה (7.7.65) נפטר בבית-החולים "אסותא" בתל-אביב, והובא למנוחות באחוזת-קבר משפחתית בבית-העלמין קרית-שאול, שם קבורים אחדים מבני משפחתו.

 הניח אלמנה -<persName> ברוניה</persName> בת <persName>יוסף פומרנץ</persName> (בראוריין, תעשיין של בירה. משפחת אנשי-ציבור ידועים בערים פרוז'נה ובריסק. על דודה, ר' <persName>אשר פומרנץ</persName> , מחלוצי התעשיה בתל-אביב, ראה בכרך ה', עמוד 2301).

 בתו היחידה <persName>אסתר</persName> אשת <persName>יעקב בלטנר</persName> .

 נכדיו: <persName>דרורית ויוסי</persName> .

</p></div>
         <div type="bibliogrphy">
            <listBibl>
<bibl>Volume: #18 ,Page: 5400 ,URL: http://www.tidhar.tourolib.org/tidhar/view/18/5400</bibl><bibl>Volume: #18 ,Page: 5401 ,URL: http://www.tidhar.tourolib.org/tidhar/view/18/5401</bibl>
<bibl>Volume: #18 ,Page: 5402 ,URL: http://www.tidhar.tourolib.org/tidhar/view/18/5402</bibl>
<bibl>Volume: #18 ,Page: 5403 ,URL: http://www.tidhar.tourolib.org/tidhar/view/18/5403</bibl>
            </listBibl>
         </div>
      </body>
  </text>
</TEI>
