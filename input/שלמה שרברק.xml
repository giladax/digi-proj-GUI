<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #4 ,Page: 1681 ,URL: http://www.tidhar.tourolib.org/tidhar/view/4/1681</bibl><bibl>Volume: #4 ,Page: 1682 ,URL: http://www.tidhar.tourolib.org/tidhar/view/4/1682</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה שרברק</persName>

</head>
         <div><p> נולד בפוסטב שליד וילנה, תשרי תרל"ז (אוקטובר 1876), לאביו <persName>שכנא</persName> ולאמו<persName> חיה רבקה</persName> לבית <persName>רום</persName> . למד בחדרים ובישיבה ונמשך להשכלה ולציונות.

 נשא לאשה את <persName>אנה</persName> בת <persName>משה ויינטראוב</persName> .

 בתר''ס יסד בית הוצאת ספרים בוילנה והתחיל בהוצאת ספרי לימוד לעברית, ועם הצלחת עסקו החל להוציא ספרי עם וספרי שימוש גם באידית. ב-1911 היה ממיסדי התאחדות המו''לים בעברית ובאידיש בשם "צענטראל" בווארשה ביחד עם <persName>אלי</persName> <persName>עזר קפלן</persName> (הוצאת "השחר"), <persName>א. ל. בן-אביגדור של</persName> <persName>קוביץ</persName> (הוצאת "תושיה"), <persName>ב. שימין וי. ל. לידסקי</persName> (הוצאת "פראגרעס"). ב-1914 החל להוציא עתון יומי באידית בשם "דאס לעבען" בוארשה. ב-1922 עבר לוארשה ועמד בראש חברת "צנטראל" שהתארגנה מחדש, וב-1925 יסד הוצאת ספרים עבריים בשם "אחיספר" ואח''כ שינה את שמה ל"ספר". באותה שנה ביקר בארץ וב-1933 בא שנית והשתקע בארץ והמשיך בפעולת מו"לות בעברית כל ימיו.

 השקיע הרבה מרץ בשכלול ענף הוצאת הספרים בעברית ובאידית, הקפיד על שיפור הצורה החיצונית בהדפסה, הידור, טיב הנייר, עיטורים וציורים, כריכה נאה, לבל יבויש הספר באותיות עבריות לעומת הספר בלועזית. גם את הצד המסחרי שכלל ועוד ב-1911 נסע לאמריקה לארגן את השוק לספרי הוצאתו, עבר עוד לפני מלחמת-העולם הראשונה בבל רחבי רוסיה ואגפיה, ובמקום הנוהג הישן, שמחברי ספרים ילבו לנדודים להפצת ספריהם בצורה שנוררית נדד הוא במקומם והניח יסוד להפצת ספרים בצורה מסחרית מודרנית שהבטיחה כבוד והכנסה למחבר וגם לעוסק במצות ההפצה. בשנים שלאחרכך ערך מסעות נוספים לאמריקה, קנדה, אנגליה, צרפת, גרמניה, איטליה, רומניה ועוד. חיבב את הספרים והיה מרבה לקרוא בשעותיו הפנויות ובמלאכתו ראה לא רק עסק, אלא גם יעוד, ולא פעם הוציא ספר אף אם הפסדו היה בטוח מראש, אם ראה בכך רווח מבחינה תרבותית ולאומית.


 על ברכי הוצאת ספריו, שמצטרפים לאלפים בפרוזה, פיוט, מחקר, ספרי שימוש ולימוד, נתחנכו שלשה דורות בישראל. הוא הוציא את כתבי מנדלי מוכר ספרים באידית, כתבים של "בעל מחשבות", ש. ניגר, א. ליטווין, פ. הלפרין, ועוד, ב-1910 התחיל להוציא את התנ"ך עם הביאור המסורתי-המודרני "מקרא מפורש" (בניקוד) של י. א. טריווש, ב. נוסיק ונ. לוין, וב-1941 התחיל להוציא בארץ את מהדורתו החדשה והמתוקנת בהשתתפות י. אמו

 ראי, ז. בהרב, א. ל. פאיאנס, א. א. עקביא ובעריכתו הכללית. כן הוציא את דברי ימי ישראל לפרופ' צבי גרץ בתרגומו העברי של שאול פנחס רבינוביץ (שפ"ר), ובארץ הוציאו מחדש (בתרגומו של ש. ל. ציטרון, ד"ר ש. א. קמנצקי, א. בן-אורי בצירוף מבוא מאת פ. לחובר וי פיבמן) במהדורה מתוקנת ומנוקדת לנוער בששה ספרים. בין השאר הוציא את "דורות אחרונים" לפרופ' מרטין פיליפסון, "משפט האורים" ליהושע שטיינברג (לכסיקון ללשון המקרא בעברית ובארמית בתרגום גרמני ורוסי) שאזל מהשוק וגדלה הדרישה לו מצד הקהל המצומצם של אנשי מדע ומחקר, "סדר הזמנים במקרא" של א. א. עקביא ועוד ספרי מדע שונים. כן הוציא בארץ כ-200 ספרים בעלי תוכן היסטורי לנוער מיצירות טובי הסופרים והמשוררים, ביניהם "זכרונות בית דוד" ב-12 כרכים בניקוד מלא ועשרות ספרים לנוער ולילד מתורגמים ממיטב הספרות העולמית. הוא הוציא בארץ בראשונה את התנ"ך בכרך אחד בהדפסה משובחת ובצורה מהודרת, ולפני כן היו הכל זקוקים לתנ"ך מהוצאת המיסיון. שאיפתו היתה להוציא אנציקלופדיה כללית בעברית, ובשנתים האחרונות לחייו התחיל להכין ולרכז את החומר ולארגן מערכת לכל המקצועות והערכים, והעבודה נמשכת גם אחרי מותו ע"י יורשיו : <persName>אסתר, אידה ואלכסנדר</persName> , מנהלי "הוצאת יזרעאל".

 היה ממיסדי התאחדות המו"לים בארץ ונשיאה עד סוף ימיו.

 השאיר אחריו בכתובים מאמרי זכרונות על אישים וסופרים ועל עבודתו בהוצאת ספרים ובהפצתם.

 נפטר בתל-אביב, י"ט חשון תש"ה (5.11.44). ונקבר בנחלת יצחק.

 צאצאיו:<persName> אסתר אידה, יצחק, אלכסנדר, רחל</persName> אשת <persName>ליאון ליבמן</persName> .

</p></div>
         <div type="bibliogrphy">
            <listBibl>
<bibl>Volume: #4 ,Page: 1681 ,URL: http://www.tidhar.tourolib.org/tidhar/view/4/1681</bibl><bibl>Volume: #4 ,Page: 1682 ,URL: http://www.tidhar.tourolib.org/tidhar/view/4/1682</bibl>
            </listBibl>
         </div>
      </body>
  </text>
</TEI>
