<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #9 ,Page: 3395 ,URL: http://www.tidhar.tourolib.org/tidhar/view/9/3395</bibl><bibl>Volume: #9 ,Page: 3396 ,URL: http://www.tidhar.tourolib.org/tidhar/view/9/3396</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שלמה-שרגא זיסרמן</persName>

</head>
         <div><p> נולד ז' שבט תרנ"ה (ראשית פברואר 1895) בלוביץ' שבפולין.

 לאביו<persName> חיים</persName> (סוחר תבואות קמח, מחסידי אוסטרובצה) ולאמו <persName>רחל</persName> בת <persName>יהודה מאיר קריזה</persName> (מחסידי גרודיסקי ואח"כ אוסטרובצה; עלה לארץ ב-1924 וחי עד סוף ימיו בעיר העתיקה של ירושלים).

 למד בחדר ובבית-המדרש בלוביץ' ואח"כ בווארשה, וממשיך כל ימיו להשתתף בחוגים לתורה ותלמוד, באחרונה אף ברמת-גן. היה חבר בתנועת-נוער ציוניתדתית "קדימה" באוטבוצק ואח"כ ב"המזרחי" בווארשה.


 ב-1917 נשא לאשה את<persName> נחמה</persName> בת <persName>זאב קנאסטר</persName> מפלונסק (ממשפחה דתית-ציונית).

 רכש וניהל בית-חרושת לשמן בווארשה. בהשתוללות ההמונים ברחובות ווארשה, בהתקרב אליה הצבא האדום ב-1920, ובהתנפלם על יהודים, תקפו גם אותו ברחוב בטענה שהוא שהביא את האויב הבולשביקי על בירת פולין... גנרל פולני זקן שעבר ברחוב הציל אותו מידי הפורעים בהבהילו אליו שוטרים. הם אסרו אותו, ומשמצאו בכיסו שקל ציוני ועליו מודפסת מפת ארץ-ישראל, ראו שיש לו קשרים עם ארצות חוץ... ובכן הואשם רשמית בהתקשרות עם הבולשביקים להסגרת פולין בידיהם... העסקן הציוני ד"ר<persName> הארטגלאס</persName> מסר את עניניו בידי עוה''ד <persName>מרגוליוס</persName> , ואחרי תלאות רבות שוחרר ביום ה-21 למאסרו, בערבות אגודת הסוחרים הגדולים, ולאחר בדיקה נוספת הסתלק התובע הכללי מההאשמה השטותית.

 במאסרו נדר לעלות לארץ-ישראל אם ישוחרר. מרוב התרגשותה מהתלאות הורעל החלב של אשתו ומתה ילדתם הקטנה, אחרי שהילד הראשון מת עוד קודם לכן. לפיכך חשש שמא מן השמים מעכבים עליתו לארץהקודש, ונסע לאוסטרובצה לשאול בעצת רבו. הרבי שיבח ואישר את החלטתו, אך אמר לו להמתין עד שיוולד לו ילד אחר, וכשנולד אחרי כשנה בנו <persName>אברהם יוסף,</persName> החל לחסל את עסקיו ולהתכונן לעליה.

 בתרפ"ד (1924) עלה לארץ עם משפחתו והונו, הצטרף למיסדי השכונה החרדית "מקור חיים" (פרבר חקלאי למחצה ליד ירושלים) מיסודו של "המזרחי" (במשך השנים אח"כ השתייך לאגף הדתי של תנועת הצה"ר), והתקין לו משק חי (עופות וכ-40 פרות) והתמיד בו כל השנים. בשנים הראשונות לא הספיקה הכנסת המשק לפרנסה והוכרח לעבוד גם כפועל-בנין ולדור 1/2 4 שנים בבנין בלתי-מושלם. מרוב תלאות חלו הוא ואשתו ועול החובות העיקו עליהם במשך שנים רבות.

 היה מיצג את השכונה בדיונים ובסידורים עם הקה"ק, שעל אדמתה נבנתה, וגם זה דרש ממנו הרבה זמן ומאמצים, אבל מעבודתו ומקביעת עתים לתורה לא הרפה אף בזמנים הקשים ביותר.

 ערב מאורעות תרפ"ט הוזהר על-ידי ידיד ערבי על העומד להתרחש בעקב ההסתה במסגד. במאורעות עמד

 על המשמר, כיתר חברי השכונה, בנשק ביד, והמשפחה והמשק החי הועברו זמנית לשכונת הבוכארים, ואחרי המאורעות האשימו ערביי בית צפאפה אותו ועוד ארבעה מהשכונה בהריגת אחד משלהם, אך עוה"ד ד"ר <persName>ברנרד גוז'ף</persName> (הוא הד"ר<persName> דב יוסף</persName> ), שהעמידה להם ההנהלה הציונית, הצליח לשכנע את בית המשפט, שהיהודים היו רשאים לירות בתוקפיהם, ומי שנפל, דמו בראשו. גם במאורעות מ-1936 עמדו כל העת דרוכים על נשקם, ובמלחמת השחרור שוב היתה השכונה בחזית הקדמית, ובה נפל בנו <persName>אברהם יוסף.</persName>

 זמן-מה אחרי האסון עברה המשפחה לרמת-גן, בה בנו את ביתם, המושכר ל"מלון נורדוי", ובגלל בריאות לקויה נטש ראש המשפחה את כל עיסוקיו, חוץ משיעורי תורה וטיפול בעצי פרי שבגינתו.

 צאצאיו: <persName>אברהם יוסף</persName> ז"ל (נפל במלחמת השחרור בהגנת דרום ירושלים ; ראה ערכו בכרך זה),<persName> גאולה</persName> אשת <persName>דב אנגרט</persName> (מכונאי למכוניות ברמת-גן),<persName> זאב </persName> (אומן דפוס ב"אופסט", עובד בדפוס "אמנים מאוחדים"),

</p></div>
         <div type="bibliogrphy">
            <listBibl>
<bibl>Volume: #9 ,Page: 3395 ,URL: http://www.tidhar.tourolib.org/tidhar/view/9/3395</bibl><bibl>Volume: #9 ,Page: 3396 ,URL: http://www.tidhar.tourolib.org/tidhar/view/9/3396</bibl>
            </listBibl>
         </div>
      </body>
  </text>
</TEI>
