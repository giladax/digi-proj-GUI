שמואל בכ"ר ישעיה

Volume: #5 ,Page: 2247 ,URL: http://www.tidhar.tourolib.org/tidhar/view/5/2247

 תוספות: 

 נולד בירושלים, כ"ה כסלו תרס"ב (6.12.1901). לאביו ישעיה בכ"ר שמואל  (ראה כרך חמשי, עמוד 2244) ולאמו רחל בת הרב יהודה בנאדו . (מהעולים הראשונים מסופיה - בולגריה).

 קבל חנוך מסורתי וכללי, בוגר הגמנסיה העברית בירושלים ובית הספר הגבוה לכלכלה ולמדעי המדינה בלונדון. והוסמך בתור B. S. c. Economics.

 מקצועו הראשי בביה"ס הגבוה בלונדון, היה אדמיניסטרציה צבורית ובכלל זה בעיות המדינה והשלטון המקומי.

 נשא לאשה את חמדה בת רפאל חסון ולאמה שמחה בת הרב סילמן מנחם מני  (הרב הראשי בחברון, ראה כרך א', עמוד 299).

 בתאריך 21.8.1927 נתקבל-כפקיד בממשלת המנדט,


 וביום 1.4.1933 נתמנה כמפקח במחלקת החנוך של הממשלה.

 בשנת 1946 עלה לדרגת פקיד חנוך ראשי והמפקח אחראי לחנוך במחוז ירושלים.

 בשנות מלחמת העולם השניה, שימש נוסף לתפקידיו הקבועים במחלקה, גם כמזכיר וגזבר של הועד הממשלתי לבתיה"ס של חכי''ח ("אליאנס") בארץ, וטיפל אז בהנהלת בתיה''ס ומשקיהם, תקציבם, קביעת דרגות המשכורות למורים ולעובדים האחרים בהם וכו'.

 היה יו"ר הועדה הממשלתית ללמודים עליונים לחילים משוחררים, וחבר גם בועדים אחרים ובכללם ועד החינוך העירוני בירושלים.

 היה חבר משלחת מטעם מחלקת החנוך לאנגליה ווילס.

 אחרי קום המדינה הקים בירושלים (באוגוסט 1948) את המשרד המקומי של משרד הפנים כקצין מחוז ירושלים, והמשיך בתפקידו במינהל המחוז עד מאי 1950, בו עבר למשרד הפנים לכהן בתפקיד סגן המנהל הכללי לעניני מינהל.

 מחדש ינואר 1953 שימש גם כיו"ר המועצה לבקורת סרטים ומחזות.

 באדר תשט"ו נתמנה לתפקיד-הממונה על מחוז ירושלים.

 בניו; יוסף, רפאל.

Volume: #7 ,Page: 2928 ,URL: http://www.tidhar.tourolib.org/tidhar/view/7/2928
