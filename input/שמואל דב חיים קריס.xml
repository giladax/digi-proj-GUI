<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #11 ,Page: 3736 ,URL: http://www.tidhar.tourolib.org/tidhar/view/11/3736</bibl><bibl>Volume: #11 ,Page: 3737 ,URL: http://www.tidhar.tourolib.org/tidhar/view/11/3737</bibl>
<bibl>Volume: #11 ,Page: 3738 ,URL: http://www.tidhar.tourolib.org/tidhar/view/11/3738</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל דב חיים קריס</persName>

</head>
         <div><p> נולד בשנת תרנ"ב (1892) ביפו.

 לאביו הרב <persName>ישראל קריס </persName> ולאמו <persName>רחל בת מוניש</persName> <persName>הורביץ.</persName>

 הוריו, שהיו תושבי העיר משביש ברוסיה, רכשו נחלה באדמת <persName>אל-חודירה</persName> שגאל<persName> יהושע חנקין</persName> ליסוד מושבה, שנקראה אח"כ בשם <persName>חדרה,</persName> ובשנת תרנ"א (1891) עלו לארץ והתנחלו בחדרה בין המייסדים הראשונים, אך לא יכלו לעמוד בפני הקדחת הצהובה ועברו ליפו, ואז נולד בנם זה. בשנת 1893 חזרו לרוסיה וגרו באודיסה, שם קיבל בנם זה את ראשית חינוכו בתלמוד תורה ובביתספר, ובשנת 1904 חזרו לארץ והאב נתמנה לדיין בביתדינו של הרב קוק זצ"ל ביפו.

 הנער<persName> שמואל דב</persName> (שלרגל מחלה קשה הוסיפו לו את השם<persName> חיים</persName> , לסגולה)<persName> המשיך את לימודיו בתלמוד-תורה</persName> "שערי-תורה" עד שגמר בהצטיינות. עלה ללמוד בישיבת מאה שערים בירושלים, ואגב לימודי ההלכות, למד והתאמן בשחיטת עופות וקיבל תעודת-הסבמה ("קבלה") על כך, ובכן כבר היה לו מקצוע מפרנס. אך הוא שאף לגדולה מזו והמשיך ללמוד לשם קבלת סמיכה לרבנות.

 בראשית שנת תר"ע (סוף 1909) נזדמן לו לשמוע מפי <persName>מנחם שיינקין,</persName> בנאומו בבית העם בירושלים, תוכחה חוצבת להבות על החרפה הלאומית הגדולה, שבבנין העיר העברית הראשונה בעולם (שכונת "אחוזת בית" ליד יפו, שבחזון ראו בה כבר אז את העיר העברית <persName>תל-אביב)</persName> הכרחי להשתמש בעבודת ידי נכרים, מחוסר עובדי-בנין יהודים מספיקים, ואז החליט <persName>שמואל </persName> להקדיש את ידיו לבנין העיר העברית, ולוותר לשם כך על הקאריירה הנכבדה הצפויה לו, בהיותו אז כבר קרוב לבחינת הגמר בלימודי הרבנות, ולוותר גם על ירושה, גדולה ונכבדה, כי לצערו זה התנגדו אמו (ואביו כבר לא היה אז בחיים) ודודה ר' <persName>משה בצלאל הורביץ,</persName> בעל בתי הורביץ שממול לשכונת מאה שערים, שבהיותו חשוך-בנים הועיד את קרובו זה ליורש רכושו, אבל בתנאי שיהיה בעל מעמד מכובד בחברה ולא פועל בנין... הוא ירד ליפו, ותוך עבודה אצל הבנאים והקבלנים למד את המקצוע והשתתף בבניית בתיהם של מיסדי "אחוזת בית" ו"חברה חדשה" (רחוב נחלת בנימין) והגימנסיה הרצליה. למד גם את מלאכת השרטוט בקורס של "מרכז בעלי מלאכה", וב-1914 כבר אישר ועד תל-אביב תכניות בנין ששרטוטיהן היו מעשי ידיו.


 במלחמת העולם, בראשית 1915, גורש למצרים בין יתר נתיני רוסיה. באלכסנדריה שכר לו דירה, שלא במחנה הפליטים, מצא לו עבודה בבנין והוסיף להשתלם ב"אקול דה פראנס" בהנדסה ובשרטוט. התנדב לגדוד העברי הראשון ("גדוד נהגי הפרדות") ויצא לחזית גאליפולי, ואחרי הנסיגה משם ופיזור הגדוד יצא ב-1916 אל קרוביו לניו-יורק. שם נסחף בזרם ההתנדבות לגדוד העברי הלוחם ואחרי שהשתתף בתעמולה יצא בעצמו עם הגדוד והגיע עמו עד לכיבוש א-סאלט שבעבר הירדן. בשובו ממסעיו לחופשה בקהיר העלה אתו לארץ בחורים חלוצים, שלא יכלו לקבל אז רשיונות כניסה לארץ. בהמשך שרותו בצבא עד שחרורו ב-1920 עבר קורסים להשתלמות במדידה והנדסה ובלימודים כלליים וקיבל תעודת-בגרות בריטית, ואחרי שחרורו חזר לעבודתו כמתכנן ובונה אחראי, וכשנערכו מטעם מרכז בעלי מלאכה וההנהלה הציונית שיעורי ערב לשרטוט ולעבודת-בניה, נתמנה הוא למנהלם. ב-1923 עבר בחינות מקצועיות מטעם מושל יפו וקיבל תעודת "אומן למלאכת הבנין", ועל סמך התעודה נמסרו לו עבודות ביצוע וניהול בבנייה של הצבא.

 נשא לאשה את <persName>חליה</persName> בת <persName>שמואל שכטר.</persName>

 בשנים 1927-1921 אושרו כ-200 תכניות-בנין שלו בתל-אביב וסביבתה ובירושלים. בשנים 1931-1927 השתלם בלימודי אדריכלות והנדסה באוניברסיטת ניו-יורק ובמוסדות-לימוד גבוהים אחרים בארצות-הברית והתמחה בעבודה מעשית. ומאז שובו לארץ הנו ממשיך בתכנון וביצוע עבודות בנין מכל הסוגים בכל רחבי הארץ, ועד אילת הגיע. זכה בפרסים בעד תכניותיו לבנין בית-הכנסת הגדול ברמת-גן, למצבת זכרון ולבית-כנסת באביחיל, לבית המרחץ הגדול בנתניה. המשיך וממשיך להשתלם בקורסים שונים ובלימוד בכתב במקצועות הקשורים בבנייה ובייעול העבודה.

 שימש בתור מומחה בועדות שומא ומטעם בתי המשפט למסי רכוש עירוני ובורר מכריע בעניני שומא ובעשרות סכסוכי בנין וקרקע.

 ב-1921 נבחר לאספת הנבחרים הראשונה וב-1931 היה ציר בקונגרס הציוני ה-17. היה ממיסדי ארגון החיילים המשוחררים מהגדודים העברים וממיסדי מושבם אביחיל ומראשוני מתנחליו. פעיל בועד הפועל של מרכז בעלי מלאכה, וארגן בשביל חבריו שלש שכונות ותיכנן אותן. היה פעיל בשעתו ביישוב בעלי מלאכה בעזה (יחד עם ד"ר <persName>אברהם אמירה</persName> ). חבר הנהלת קרדיט למלאכה. היה יו"ר ועד שכונת גבעת-נער ועסקן בועד השכונות ופעיל בהן גם בעניני תרבות מסורתית (הרצאות בתנ"ך). אח במסדרי בני ברית והבונים החפשים ומכהן בהם בכהונות חשובות. סגן יו"ר הלגיון הבריטי בארץ ובנה את שכונתו הראשונה ליד רמת השרון. יו"ר ועד הצמחונים והטבעונים בארץ. חבר איגוד חבר העמים הבריטי בארץ. חבר באיגוד האדריכלים בארץ. כחבר ההגנה השתתף בהגנת תל-אביב ב-1921 וביתר הפעולות בכל השנים, היה קצין במשמר האזרחי והנו קצין בהג"א.

 צאצאיו:<persName> יוסף</persName> (מתישב בכפר אביחיל), <persName>צפורה</persName> אשת <persName>יצחק קצור</persName> (מנהל בית-הספר בכפר אונו)<persName>, מלכה</persName> אשת <persName>מרדכי קרטוני </persName> (פקיד בכיר בממשלה),<persName> אביגיל </persName> אשת <persName>אברהם ירימי </persName> (נהג ב"דן") ועשרה נכדים.

</p></div>
         <div type="bibliogrphy">
            <listBibl>
<bibl>Volume: #11 ,Page: 3736 ,URL: http://www.tidhar.tourolib.org/tidhar/view/11/3736</bibl><bibl>Volume: #11 ,Page: 3737 ,URL: http://www.tidhar.tourolib.org/tidhar/view/11/3737</bibl>
<bibl>Volume: #11 ,Page: 3738 ,URL: http://www.tidhar.tourolib.org/tidhar/view/11/3738</bibl>
            </listBibl>
         </div>
      </body>
  </text>
</TEI>
