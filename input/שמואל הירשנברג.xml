<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #11 ,Page: 3736 ,URL: http://www.tidhar.tourolib.org/tidhar/view/11/3736</bibl><bibl>Volume: #11 ,Page: 3737 ,URL: http://www.tidhar.tourolib.org/tidhar/view/11/3737</bibl>
<bibl>Volume: #11 ,Page: 3738 ,URL: http://www.tidhar.tourolib.org/tidhar/view/11/3738</bibl>
<bibl>Volume: #11 ,Page: 3739 ,URL: http://www.tidhar.tourolib.org/tidhar/view/11/3739</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל הירשנברג</persName>

</head>
         <div><p> נולד בשנת תרכ"ו (1866) בדרוהוביץ, שבמזרח גליציה (אז אוסטריה).

 לאביו<persName> דוד</persName> (אורג-אומן) ולאמו<persName> שרה.</persName>

 אחרי שנה עברה המשפחה ללודז' שבפולין. שם גדל <persName>שמואל </persName> בעוני רב, אך החוש המיוחד ליופי התפתח בו משחר ילדותו והחל לתת לו ביטוי בציורים בעפרון במחברתו (רישומי הסתכלות והעתקת אילוסטרציות שבספרים ובעתונים) ובגיר צבעוני על גבי קירות.

 בגיל 14 הכניסו אביו לבית-ספר לאריגה, בתקוה שבמהרה ילמד את המלאכה ויהיה לו לעזר בפרנסת המשפחה הגדולה ושהגיעה עד 10 ילדים). אך הנער אמנם זכה לתשבחות מוריו על ציוריו, אבל במקצוע לא התקדם, כי לבו לא נמשך אליו. כשחלה הנער בגיל 15, והרופא הפולני שטיפל בו התרשם מציוריו, שראה בהם ניצנים של כשרון גדול, שידל את ההורים שישלחוהו ללמוד ציור, ואחרי ששיכנע את האב שגם בציור אפשר להשתכר ממון, ואף אסף סכום כסף להוצאות, נסע הנער לללמוד בקורסים לאמנות בווארשה. שם לא התאקלם ואחרי זמן קצר חזר הביתה, ואחרי שנפרד מהוריו בהבטחה לשמור אמונים לחוקי היהדות עבר ללמוד באקדמיה לאמנות בקארקוב, שבראשה עמד הצייר הפולני הנודע<persName> יאן מאטייקו</persName> . התמיכה שקיבל לא הספיקה אלא לחיי דחקות בלבד, אבל המראות שספג בנפשו מהעיר ההיסטורית היפה, מההווי היהודי השרשי שברובע היהודי נושם היסטוריה גם הוא ומהסבל היהודי שנתגלם בפליטים מרוסיה אחרי עברם את הגבול ולפני מצאם לאן להמשיך את דרכם - כל אלה הבשילו בו במהרה את עיצוב יעודו כצייר יהודי מובהק, הנותן ביצירתו מבע לחיי עמו, לסבלו, לזכרונותיו ולשאיפותיו.


 אחרי שתי שנות התקדמות יפה עבר להמשכת לימודיו באקדמיה במינכן, בתנאים חמריים קשים עוד יותר, על גבול הרעבון ממש, ופעמים רבות אף מעבר לו. כאן התמסר לצייר שתי יצירות יהודיות גדולות: 1) "הישיבה", 2) "אוריאל ד'אקוסטה עם ברוך שפינוזה הקטן". תלאות מיוחדות ומחלה, שהפילתו מעל רגליו בעקב חיי המחסור, אילצוהו להפסיק, אך הוא התגבר על הכל והשלים את שתי היצירות, שעוררו ענין רב בתערוכת אגודת האמנים במינכן ב-1887. ביחוד זכתה להצלחה כבירה תמונתו "הישיבה", שהוצגה אח"כ גם בקראקוב וב-1889 בתערוכה הבינלאומית בפאריס זכתה במדליה של כסף, ושוב הוצגה בתערוכה הגדולה ב-1891 בפאריס. את שתי התמונות הללו הוכרח למכור בזיל הזול, להוצאת המשך השתלמותו בפאריס. שם שיכלל את הטכניקה שלו ולמד הרבה מהציור החדש, אבל נשאר נאמן לנושאים יהודיים. שם צייר את "המן ואסתר". אח"כ חזר למינכן ושם צייר את ''בית-העלמין היהודי" ואת "בקעת העולם".

 לפני עזבו את פאריס הכיר שם סופרת צרפתיה שעזרה לו באצילות נפשה ועודדתהו בבדידותו, ואחרי שנתגיירה נישאה לו לאשה והיתה לו בת-לויתו הנאמנה עד רגעו האחרון.

 המצב הכלכלי הקשה של הוריו אילץ אותו לחזור ללודז'. שם צייר פורטרטים לפי הזמנה והוסיף ליצור על נושאים יהודיים, כגון: "בין מנחה למעריב", "קצת פוליטיקה", "שבת אחרי הצהרים", "היהודי העני", "יום כיפור" בהן חשף את היופי הנפשי והפשטות שבחיי יהודי פולין. תמונתו הגדולה "היהודי הנצחי" (הנמצאת כיום באולם-הירשנברג שבבית-הנכות "בצלאל" בירושלים), שיצר במשך ארבע שנים, זכתה במדליה בתערוכה בווארשה ונשלחה לתערוכה הבינלאומית בפאריס, אך בגלל הגיעה באיחור לא נשאר בשבילה מקום מתאים לעשות את הרושם הראוי. התלאות מוטטו את בריאותו, וב-1898 נסע לרומא, שם כבר ישם גיסו הפסל <persName>חנוך גליצנשטיין.</persName> באיטליה צייר שורת נופים בהירים (כגון "הכובסות בקאפרי" ועוד). בא שוב למינכן ובהשפעת רשמיו מאיטליה יצר קומפוזיציות דיקורטיביות-הרמוניות. אך במהרה חזר לדרך יעודו כאמן יהודי לאומי ויצר את התמונה המונומנטלית "גלות". אח"כ חזר ללודז' ולציור דמויות של יהודיה.

 ב-1905 עבר לקראקוב והעביר שמה את הוריו הזקנים וסיפק את כל צרכיהם עד שמתו ב-1906. שם צייר שוב את שפינוזה. הפעם כשהוא הולך ברחוב שקוע בקריאה ומאחריו נראה קהל מחרימיו. וכן את התמונה הסמלית, מהחזקות ביותר, "הדגל השחור", המהווה תגובת האמן לפרעות שנת 1905 ברוסיה.

 במכלול יצירתו על נושאים יהודיים הציג את ההווי היהודי כחלק אורגאני של ההווי האנושי הכללי, הראוי למבע אמנותי ולחשיפת היופי הטבעי שבו לא פחות מההווי של כל עם אחר. ומאידך בהבעת הטראגיות המיוחדת של הגורל היהודי בגלות הביע מחאה אילמת, אבל עזה ומזעזעת, כלפי חוץ, נגד אויבי עמו ולוחציו, ואילו כלפי פנים עורר את המסתכל היהודי למרוד בגורל זה

 ולהתנער לפעולה למען תקומת העם וחרותו במולדתו. ובכך שירתה אמנותו את התחיה הלאומית והקנתה לו את הזכות והחובה להעביר את פעולתו לארץ האבות הקמה לתחיה.

 ואכן ב-1907 עלה לארץ, כשנענה להזמנת פרופ'<persName> ב.</persName> <persName>שץ </persName> לנהל את המחלקה לציור בבית-הספר "בצלאל" בירושלים. (על בית-הספר בתקופת-בראשית שלו ראה בערך<persName> ב. שץ</persName> , כרך שני, עמוד 2336).

 בירושלים התמסר לחינוך-לאמנות ולעבודת-יצירה, תוך השתרשות במהרה בנוף ובהווי של העיר וסביבתה, כאילו בה נולד ובה גדל, הגה תכניות להאדרת יפי העיר, נשא את חלקו בקשיים הכלכליים של בית-הספר, ולמרות התעוררות מחלתו המשיך לעבוד - עד אפיסת הכוחות ועד שנפל מעל רגליו.

 נפטר בירושלים, י"ט אלול תרס"ח (15.9.1908.).

</p></div>
         <div type="bibliogrphy">
            <listBibl>
<bibl>Volume: #11 ,Page: 3736 ,URL: http://www.tidhar.tourolib.org/tidhar/view/11/3736</bibl><bibl>Volume: #11 ,Page: 3737 ,URL: http://www.tidhar.tourolib.org/tidhar/view/11/3737</bibl>
<bibl>Volume: #11 ,Page: 3738 ,URL: http://www.tidhar.tourolib.org/tidhar/view/11/3738</bibl>
<bibl>Volume: #11 ,Page: 3739 ,URL: http://www.tidhar.tourolib.org/tidhar/view/11/3739</bibl>
            </listBibl>
         </div>
      </body>
  </text>
</TEI>
