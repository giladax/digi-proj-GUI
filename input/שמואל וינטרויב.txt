שמואל וינטרויב

Volume: #18 ,Page: 5384 ,URL: http://www.tidhar.tourolib.org/tidhar/view/18/5384


 תוספות:

 (ראה כרך י"ח, עמוד 5383)

 אביו היה רב בעיר סאראגורה ומוכר בתור תלמיד חכם גדול, מחבר הספרים "יצחק רענן"; "אבני זכרון"; "באר-יצחק".

 אמו היתה דור שלישי של הרב לוי יצחק מברדיצ'ב.

 אשתו היא דור חמישי של הרב רבי עקיבא איגר .

 למד בחדר ובישיבה בעיר בושש - עירו של עגנון וקיבל חינוך מסורתי - ועד היום הוא בעל מסורת.

 כבן 20, בימים הקשים בווינה, יסד מטבח וחילק 100 ארוחות צהריים בחינם בכל יום ויום.

 כבן 21 נבחר כיו"ר אירגון הנוער הציוני בשם "קולטירגרופה 20" ואירגנו 5 קבוצות חלוצים ונתנו להם אפשרות הכשרה במשקים חקלאיים באוסטריה.

 בשנת 1925 עלו לארץ 250 חברים וחברות. 80 אחוז נמצאים עוד היום בקיבוצים והוא עומד בקשר עם המשפחות האלה.

 אחרי כיבוש אוסטריה ע"י הנאצים בשנת 1938 נאסר. סבל 4 חודשים.

 אחרי שקיבל סרטיפיקט בתור ציוני ותיק - עלה עם משפחתו באוגוסט 1938 לארץ.

 בשנת 1939 ניכנס למשמר אזרחי והיה במשך כל מלחמת העולם השניה מפקד התחנה החמישית ואחרכך במחתרת.

 חבר הנהלת בית יתומים, יו"ר בית הכנסת "נצח ישראל" ויו"ר קופת גמ"ח על-שם קרן שמואל ע"י בית הכנסת.

Volume: #19 ,Page: 5711 ,URL: http://www.tidhar.tourolib.org/tidhar/view/19/5711