<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 846 ,URL: http://www.tidhar.tourolib.org/tidhar/view/2/846</bibl><bibl>Volume: #2 ,Page: 847 ,URL: http://www.tidhar.tourolib.org/tidhar/view/2/847</bibl>
<bibl>Volume: #2 ,Page: 848 ,URL: http://www.tidhar.tourolib.org/tidhar/view/2/848</bibl>
<bibl>Volume: #2 ,Page: 849 ,URL: http://www.tidhar.tourolib.org/tidhar/view/2/849</bibl>
<bibl>Volume: #2 ,Page: 850 ,URL: http://www.tidhar.tourolib.org/tidhar/view/2/850</bibl>
<bibl>Volume: #2 ,Page: 851 ,URL: http://www.tidhar.tourolib.org/tidhar/view/2/851</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל טשרנוביץ (ספוג)</persName>

</head>
         <div><p> בן הרב אלכסנדר זיסקינד ולאה בת הרב שלמה דרוזד.

 נולד בעיירה סיביז', פלך וויטבסק (רוסיה הלבנה), כ"ח כסלו תר"מ (1879).

 קבל חנוך מסורתי בחדר ובישיבות שונות, ביניהן בישיבת סלובודקה. כשהתבגר פרש להשכלה והשתלם בלמודי חול ובשפות.

 בגיל שבע עשרה התחיל לפרסם מאמרים בעתונות, את מאמרו הראשון פרסם ב"המליץ" בשנת תרנ"ז. באותה תקופה הצטרף לתנועה הציונית והיה פעיל בה ונתמנה למזכירו של הרב שמואל יעקב רבינוביץ מסופוצקין, מורשה הציונים בגליל גרודנה.

 נשא לאשה את בלה בת יעקב פלדמן (שהיתה לו לעזר רב כל חייו בעבודתו הספרותית וידעה ליצור בית חם ופתוח שהיה מרכז לכל הסופרים של הדור. נפטרה ט"ז שבט תרפ"ח ונקברה בבית העלמין הישן בתל-אביב).

 עבר לאודיסה מקום מגורי אחיו הרב חיים טשרנוביץ ("רב צעיר"). בתרס"ג עבר לורשה והחל לעבוד ב"הוצאת תושיה" כמזכיר השבועון לילדים "עולם קטן" שהופיע בהוצאתה. בתרס"ה עם יסוד העתון היומי "הזמן" בוילנה עבר לשם בתור חבר המערכת. פרסם בו פליטונים בשם "שיחות" ומאמרים פובליציסטיים שחתם עליהם בשם "ספוג". ביתו בוילנה היה בית ועד לחכמים וסופרים צעירים, ביניהם; י. ברשדסקי, פרץ הירשביין, א. קבק ועוד מיוצרי השירה והספרות העברית הצעירה.

 בתר"ע עם חדוש "הצפירה" בורשה הוזמן ע"י נחום סוקולוב כסגן עורך העתון ומלא את מקומו של העורך בזמן העדרו. פרסם בו מאמרים ראשיים רבים וכן את המונוגרפיה על "בני-משה" ותקופתם בהמשכים (בשנת תרע"ג הופיע כספר מיוחד בהוצאת "הצפירה"). המשיך בעבודתו זו עד פרוץ מלחמת העולם הראשונה.

 בתרע"ד עבר לזמן קצר לפינסק ומשם למוסקבה. כשנסגרה העתונות העברית ע"י הממשלה הצארית החל לעסוק במסחר, השתקע באומסק (סיביר) ועבד שם בועד העזרה לפליטים. אחרי המהפכה


 בפברואר 1917 ערך את העתון הרוסי בסיביר. מיד אחר המהפכה נקרא חזרה למוסקבה והשתתף בעתון "העם" השבועי. פרסם בו שורה שלמה של מאמרים על מצב הפליטים היהודים מחוץ לתחום המושב. וכשהעתון נהפך לעתון יומי, ביוני 1917, היה לאחד מעורכיו. עם השתלטות הבולשביקים וסגירת העם, עבר לקיוב וערך שם את העתון הציוני "דאס אידישע פאלק".

 בשנת תרפ"א עבר לפולין, ובראשית תרפ"ב עלה לא"י. היה חבר מערכת "הארץ" ונתמנה למזכיר הועד הלאומי ליהודי א"י. היה פעיל בארגון כנסת ישראל שחוקתה נתאשרה אז רשמית ע"י ממשלת א"י.

 בשנות תרפ"ד-פ"ה ערך את "ידיעות עירית תל-אביב" שהיו מופיעות פעמים בחודש. בתרפ"ו הוציא לאור את קובץ מאמריו ופליטוניו בשם "עם שחר".

 בשנות תרפ"ו-פ"ח היה בשליחות קרן היסוד בארצות פולין, ליטה ולטביה. עם שובו ארצה עבד בקרן הקימת לישראל.

 פרסם מאמרים רבים ב"הארץ" וב"העולם", ובמיוחד על רשמי המסע שלו בתפוצות הגולה. ובאותו הזמן פרסם מכתבים מארץ-ישראל ומאמרים על חיי הארץ והתפתחותה בעתונות חו"ל באידיש ("מארגען זשורנאל", "מאמענט" ו"היינט").

 השתתף בהרבה מוסדות תרבות, מפעילי אגודת הסופרים וממיסדי השבועון "מאזנים", חבר הועד המרכזי ומזכירו.

 התמנה שוב למזכירו הראשי של הועד הלאומי ובנסיעות המרובות לשם ארגונה של "כנסת ישראל" נפגע מהתקפת קדחת ונפטר ביום כ"ב תמוז תרפ"ט בתל-אביב, ונקבר בבית העלמין הישן.

 צאצאיו; <persName>יעקב</persName> (מנהל מחלקת התעמולה של הלשכה הראשית של הקרן הקימת בירושלים), <persName>ימימה</persName> (סופרת) אשת יוסף רוכל, <persName>אלכסנדר</persName> (היה מיג'ור בבריגדה העברית בימי המלחמה העולמית השניה).

</p></div>
         <div type="bibliogrphy">
            <listBibl>
<bibl>Volume: #2 ,Page: 846 ,URL: http://www.tidhar.tourolib.org/tidhar/view/2/846</bibl><bibl>Volume: #2 ,Page: 847 ,URL: http://www.tidhar.tourolib.org/tidhar/view/2/847</bibl>
<bibl>Volume: #2 ,Page: 848 ,URL: http://www.tidhar.tourolib.org/tidhar/view/2/848</bibl>
<bibl>Volume: #2 ,Page: 849 ,URL: http://www.tidhar.tourolib.org/tidhar/view/2/849</bibl>
<bibl>Volume: #2 ,Page: 850 ,URL: http://www.tidhar.tourolib.org/tidhar/view/2/850</bibl>
<bibl>Volume: #2 ,Page: 851 ,URL: http://www.tidhar.tourolib.org/tidhar/view/2/851</bibl>
            </listBibl>
         </div>
      </body>
  </text>
</TEI>
