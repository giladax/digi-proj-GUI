<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #8 ,Page: 3025 ,URL: http://www.tidhar.tourolib.org/tidhar/view/8/3025</bibl><bibl>Volume: #8 ,Page: 3026 ,URL: http://www.tidhar.tourolib.org/tidhar/view/8/3026</bibl>
<bibl>Volume: #8 ,Page: 3027 ,URL: http://www.tidhar.tourolib.org/tidhar/view/8/3027</bibl>
<bibl>Volume: #8 ,Page: 3028 ,URL: http://www.tidhar.tourolib.org/tidhar/view/8/3028</bibl>
<bibl>Volume: #8 ,Page: 3029 ,URL: http://www.tidhar.tourolib.org/tidhar/view/8/3029</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל יבנאלי (ורשבסקי)</persName>

</head>
         <div><p> נולד בשנת תרמ"ד (1884) בכפר במחוז חרסון שברוסיה.

 לאביו <persName>ברוך </persName> ולאמו <persName>רחל</persName> בת<persName> אברהם יעקב אוליחאוויץ.</persName> למד בחדר ובבית המדרש ובבחרתו פנה לציונות סוציאליסטית, עבד, השתלם בהשכלה כללית ובמדעי החברה והיה פעיל בתנועת פועלי ציון כחבר מסור ונאמן והיה פעיל גם בתעמולתה בערי רוסיה ובהגנה העצמית היהודית.

 זמן מועט אחרי פרעות אודיסה (סמוך לסוף 1905) הפליג משם באניה בחבורת 85 עולים, ביניהם <persName>נח נפתולס</persName> <persName>קי, חנה (זוברק) שפינצק</persName> והוריה ומשפחת<persName> ייבין </persName> מאודיסה והגיע ליפו ביום א, דחנוכה תרס"ו. יצא לעבודה במושבות יהודה כיתר חלוצי העלית השניה וקיים קשרים


 ויחסים טובים גם עם עולי רוסיה העירוניים שביפו (עבד גם במשתלות הירקות ובפלחה בבן-שמן).

 ב-1907 נתמנה למזכיר חברת "אחוזת בית" ביפו, שהתארגנה ליסד שכונה עברית מודרנית מחוץ לעיר, מעבר לשכונה הקיצונית נוה צדק (היא השכונה שנקראה אח"כ בשם "תל-אביב" והיתה גרעין לעיר העברית שהתפתחה על גבול יפו). עשה את עבודתו בדייקנות למופת, בראותו בעבודה משרדית זו השתתפות ביצירה בעלת עתידות גדולות בבנין הארץ לפי ממדי הימים ההם. בו בזמן היה חבר פעיל בצבור הפועלים ביפו, השתתף ביסוד קלוב הפועלים ונבחר לועד שלו (יחד עם <persName>אהרן שוחט, א. פין, משח גולדנברג, צ. פייגין, יעקב</persName> <persName>כהן וויסבורשט)</persName> . אך כשהגיעו פעולות החברה לשלב ההגשמה והנהלת ועד האגודה ביקשה ממנו, שבתור מזכיר יפקח על העבודות בבנית השכונה, הודיע שהוא לא נטל עליו את התפקיד הזה כשנכנס לשרות החברה והתפטר מהמשרה, אף כי שכר 40 פרנק לחודש היה אז שכר יפה למדי בשביל פקיד עירוני, וחזר לעבודה בתור פועל חקלאי. עלה הגלילה להצטרף לחברים שנכנסו שם לעבודה "חקלאית ממש" (כך נחשבה אז עבודת הפלחה לעומת עבודות הפרדס והכרם במושבות יהודה).

 השתתף (בסיון-תרס"ח) ביסוד אגודת "החורש" של פועלי הגליל ונטל עליו גם את עבודת המזכירות שלה. עבד בסג'רה (עם<persName> דוד בן-גוריון, ישראל שוחט, ש. צמח</persName> ואחרים) ובמשקי האכרים במסחה (כפר תבור יחד עם <persName>מנדלי פורטוגלי </persName> ואחרים). וביבנאל (את שמה של המושבה זו בחר לשם-משפחתו העברי).

 חזר ליהודה ועבד במושבות, התמסר גם לעבודה תרבותית וארגונית בצבור הפועלים ונתגלה כבעל כושר לחנך ולשכנע, להקנות לאנשי העמל את הכרת יעודם הלאומי והחברתי ואת הצורך להתלכד ולפעול למען מטרותיהם. גם בכתב פעל בשרות הרעיון במאמרים שהחל כותב ב"הפועל הצעיר" ואח"כ בכתבי-עת אחרים.

 תוך עבודתו במושבות יהודה בא במגע עם הפועלים שעלו מתימן בשנת תרס"ט, במספר כמה עשרות, שנקלטו בעבודה בראשון לציון וברחובות, עמד על סגולותיהם הטובות כיהודים שרשיים, כאנשי עבודה צנועים ושקדנים ובעלי מדות טובות, המסתפקים במועט ומאושרים בזכותם הגדולה לעבוד ולחיות בארץ הקודש. וכשבא בדברים עם ראשי המשרד הארצישראלי (ד"ר <persName>א. רופין</persName> והד"ר<persName> יעקב טהון)</persName> בעניני הפועלים, שה"משרד" (שהיה אז זרוע-הביצוע של ההסתדרות הציונית העולמית לעבודה המעשית בארץ-ישראל) עזר להם במדת-מה להתערותם בארץ ולקיום מוסדותיהם, היה מספר להם בשבחם של הפועלים התימנים, שנמצאו מוכשרים לכיבוש העבודה במושבות, ואף שיכנע את ראשי המשרד שכדאי להביא מתימן אנשים כאלה במספר גדול ככל האפשר, שירבו כמותם בישראל. גם פעילי הישוב והמושבות ידעו לספר אך טובות על העולים המעטים מתימן.

 כשהחליט המשרד להעלות משם יהודים נוספים בחר<persName> ביבנאלי</persName> להיות השליח מבשר הגאולה, שיסע

 לתימן ויעורר את היהודים לעלות אל הארץ, שיהודים מארצות רחוקות אחרות כבר תוקעים בה יתד וסוללים את הדרך לקראת הגאולה השלמה. כי <persName>יבנאלי</persName> , שכבר ידע לדבר עברית וגם התחבב על עולי תימן המעטים שבמושבות, נמצא מוכשר לצאת למסע לארץ ערבית נדחת זו, שזרים אינם רצויים בה ואף צפויים לסכנות, ולהשפיע על היהודים החיים שם. ואף כי השליחות כרוכה בסכנות מרובות הסכים<persName> יבנאלי</persName> לקבלה על עצמו למען התועלת החיונית הצפויה ממנה להגשמת הציונות על-ידי כיבוש העבודה החקלאית לידים עבריות.

 בימים ההם היתה תימן באופן רשמי ארץ חסותו של השולטן הטורקי ותושביה נחשבו איפוא כנתיני השולטן, הרשאים לבוא לכל מקום שהוא בקיסרות העותומנית (ובכלל זה גם לארץ-ישראל) כרצונם החפשי ואינם זקוקים לדרכון ולרשיון-כניסה. ומי שזוכר כמה הגבלות היו אז מטעם השלטונות הטורקיים על כניסת יהודים מהארצות הנוצריות לארץ--ישראל, יודע להעריך את האפשרות הגדולה שניתנה להכניס ארצה המוני יהודים כאזרחים שאינם זקוקים לרשיונות. אף-על-פי-כן היה יסוד לחשוש, שהשלטון הטורקי יפריע, ולשם כך יוכל גם להוציא חוק חדש או פקודה חדשה, בניגוד לחוק, כדי למנוע "הפצת הארץ ביהודים", ולפיכך היה צורך למצוא איזו אמתלה להסוות את מטרת הנסיעה של השליח. בתחילה אמרו לשלחו כאילו מטעם בית-הספר למלאכת-אמנות "בצלאל", כדי להתחקות בתימן עלי המוטיבים של עבודות-הכסף הפיליגראניות שיהודים עושים שם. אך מחשש שהשלטונות בתימן לא יאמינו בחשיבותם של מלאכת-האמנות היהודית בארצם עד כדי כך, שיהא כדאי לשלוח אדם ממרחקים ללמוד את פרטיה, ועוד עלולים לחשוד בשליח שבא לשם ריגול, המוצאה אחר-כך אמתלה מסתברת יותר: מאחר שהעולים מתימן הביאו עמהם חוקים ומנהגים דתיים שונים מהמקובלים אצל יתר היהודים, שולחים רבני ארץ-ישראל שליח יודע תורה כדי לחקור אצל רבני תימן את המקורות והנימוקים לנוהג המיוחד שלהם. והרב <persName>א. י. קוק</persName> זצ"ל, רבה של קהלת יפו בזמן ההוא, נתן את ידו ל"מזימה" וערך בכתב שלשים ושתים שאלות לרבני תימן, בבקשה שימסרו את תשובותיהם ל"החכם אליעזר בן יוסף" (לפי תעודת הנפוס (הלידה) התורכי של האכר אליעזר בן יוסף פינחסוביץ מפתח-תקוה (ראה כרך ג', עמוד 1218).

 מצויד בשאלון הדתי והתעודה נסע<persName> יבנאלי </persName> (בט"ו כסלו תרע"א מיפו לפורט סעיד דרך סועץ לג'יבוטי) לעדן. שם קיבל עזרה והדרכה והמלצות מהדיין מארי <persName>יצחק </persName> של עדת יוצאי תימן בעדן, ואחרי כחודש ימים, ללימוד ההליכות והמנהגים עם יהודים וגויים באותה ארץ לא-נודעת, חדר לתימן עם שיירה מסחרית, לבוש כיהודי תימני, עטוף בטלית מצויצת והולך יחף בדרכים כמנהג הילידים, ונתקבל בכבוד על-ידי היהודים ורבניהם בעיר הבירה צנעא, ואף נכבדי הגויים קיבלוהו בכבוד, אחר כך נדד ברגל וברכיבה על גבי בהמה מעיר לעיר ומקיבוץ יהודי לקיבוץ יהודי, ובכל מקום קיבלו יהודי


 תימן בשמחה את הבשורה על תקומת ישוב יהודי גדול בארץ האבות, כאות מבשר את בוא הגאולה השלמה בקרוב. גם קריאתו להם שיבואו להשתתף בפועל בישוב ארץ-ישראל נתקבלה בהבנה ובאהדה, אך למרות

 מעמדם השפל לפי החוקים והמנהגים בתימן לא בנקל החליטו לעקור מהמקומות שהם ואבות אבותיהם היו מושרשים בהם מאז גלותם מארץ-ישראל.<persName> ויבנאלי</persName> הוסיף לנדוד ולהטיף ולשדל ולהסביר, ופעם בהיותו יחידי

 בדרך תפסו אותו בידואים וכבר שלפו סכין לשחטו, אך ברגע האחרון התחרטו והרפו ממנו. בכל שבוע היה שולח בידי נוסעים בשיירות מכתבים למארי <persName>יצחק</persName> לעדן, שישלחם בדואר לארץ-ישראל, ובדרך זו קיבל גם הוא את המכתבים מירושלים ומיפו, באותם מכתבים נתן תיאורים נפליאים מהחיים היהודיים והכלליים בתימן, אך בנוגע למטרת נסיעתו לא היה בהם כדי לשמח. היהודים מבינים ונהנים מסיפוריו על ארץ-ישראל, אך אינם זזים לעלות. סוף-סוף, אחרי עבודה רבת מרץ ומסירות ורבת תלאות, שארכה כשמונה חדשים ללא תוצאות נראות לעין, החלה התזוזה, ואז פעל בעדן למען איכסונם וכלכלתם של העולים בזמן שהם ממתינים לאניה, 

 ובמשך השנה ההיא עלו ארצה מתימן כאלף וחמש מאות נפש, וזרם העליה משם לא פסק עוד.

 אחרי שובו מתימן חזר לעבודתו כפועל ביהודה, לעסקנותו בצבור הפועלים ולפעולה ספרותית ופובליציסטית, וביחוד לפעולות למען קליטתם וסידורם של עולי תימן.

 (בתרע"ב היה חבר הקבוצה שנתאחזה ב"באר-טוביה" - <persName>יוסף קליבנוב, זרח זרחי </persName> ועוד).

 בתרע"ג השתתף עם יתר פעילי צבור הפועלים (<persName>דוד בן גוריון, יצחק בן צבי, רחל ינאית, ברל כצנלסון,</persName> <persName>אברהם הרצפלד, יוסף שפרינצק, יוסף אהרונוביץ, יעקב</persName> <persName>כהן</persName> ועוד) ביסוד המושב "נחלת יהודה" ליד ראשון לציון, לשיכונם של פועלים חקלאיים בבתים ובמשקים משלהם על אדמת הקה"ק. זמן-מה היה בא-כח המשרד הארצישראלי בחות בן שמן, ואח''כ עבד שם כפועל חקלאי במשתלת הירקות מהסלמה יחד עם <persName>אליעזר ל. יפה</persName> ועוד. אח"כ עבד בקבוצת באר טוביה והיה חבר המרכז החקלאי, ובתפקידו זה התענין במצבם ובמעמדם הארגוני של החברים שהתישבו ועבדו ברוחמה. באותה תקופה נשא עם כלל הישוב וצבור הפועלים בעול החקלאות והלבטים שניתכו עליהם לרגל מלחמת העולם הראשונה. ואחרי כניסת צבאות הברית לדרום הארץ, כשיצאה הקריאה להתנדבות לגדוד העברי הארצישראלי, השתתף מקודם בתעמולה למען ההתנדבות ובפולמוס המילולי והפובליציסטי עם אנשי "הפועל הצעיר" שהתנגדו עיקרונית ל"מיליטריזם" אף בצורתו הלאומית, ואח"כ בפועל לגדוד ושרת בו כשנתים.

 נשא לאשה את <persName>הניה</persName> בת <persName>שמואל רזינויאר</persName> (גמרה בית-ספר לחובשות בבוברויסק יחד עם <persName>שרה שמוקלר</persName> <persName>ויוכבד רבינוביץ</persName> , עלתה לארץ בפרוס הפסח בתרע"ג, הנהיגה סדרי תברואה והתקינה חדר-חולים לעובדים בחות בן-שמן ועבדה שם חמש שנים בשרות למען בריאות העובדים).

 עוד בהיותו בגדוד הצטרף למיסדי מפלגת "אחדות העבודה" ואח"כ היה מהדמויות הבולטות בהנהגתה, וכן ביסוד "הסתדרות העובדים הכללית" ובועד הפועל שלה. התמסר במיוחד לקליטתה הרוחנית של עלית החלוצים וליצירת מוסדות לחינוך ולתרבות על כל ענפיה בצבור הפועלים - כמנהל ועדת התרבות המרכזית ואח"כ המרכז לתרבות של הסתדרות העובדים הכללית, ומזמן לזמן פעל גם לטובת הפועלים בני העליה התימנית בבעיותיהם המיוחדות, כל עוד היו, לדעתו בעיות כאלה.

 היה ציר באספת הנבחרים השניה והשלישית, חבר ועד החינוך, ציר בקונגרסים ציוניים, וכו'.

 מעבודתו הספרותית: בתר"ע יצא תרגומו העברי לספר על גאריבאלדי מאת ס. רוסובה. בקובץ "על הסף" שיצא בתרע"ח בדפוס אחדות בירושלים פרסם את מאמרו "דברי המחייבים" בפולמוס על ההתנדבות לגדוד. בקובץ "אחדות העבודה" (יפו, תרע"ט) כתב על "הנחלת הלשון לעם". בקובץ "האדמה" (תשרי תר"פ) כתב "לתקנת מצב התימנים".

 משתי חוברותיו "בבקרה של תנועה" (לתולדות


 חיבת ציון, הראשונה בתרצ''ב בירושלים על-ידי "הבח רות הסוציאליסטית" והשניה בתרצ"ט בתל-אביב על-ידי "המרכז לתרבות של הסתדרות העובדים''.

 בתש"ב הוציא הועה"פ של ההסתדרות את חוברתו על "ביטוח לעת זקנה". עבודה היסטוריונית מקיפה ביצע בחיבור הספרים א-ב לכרך ב' של -ספר הציונות'', שהוציא מוסד ביאליק ע''י "דביר" (תל-אביב, תש''בתש"ד), המקיף את תולדות חיבת ציון ובמקביל לה לבטי ההתישבות בארץ, למן יסוד תנועת חו''צ ברוסיה ועד להופעת הרצל.

 לשיא הנצחון של מפעל-חייו ההיסטורי זכה להגיע כשנשלח בשלהי אלול תש"י במטוס לעדן בשליחות משרד התחבורה ובברכת משרד החוץ של מדינת ישראל, כדי להתבונן מקרוב בסיום פרשת העלאת יהודי תימן "על כנפי נשרים" לארץ אבות, שהוא היה המתחיל במצוה זו 39 שנה קודם לכן בנסיבות קשות הרבה יותר, ומה שהחל אז היחיד בהתלהבות, במסירות ובמסירות-נפש ממש, בוצע כעת עד לסוף ביזמתה, בביצועה ותחת דגלה של מדינת ישראל שקמה לתחיה.

 ב"עדן" הוגד לו שבין עולי תימן נמצאים רבים שנקראו על שמו:<persName> "אליעזר"</persName> , כפי שנקרא אז בשעת בקורו בתימן (1911-12).

 בירחון החרדי "ההד". חוברת ג' כסלו תש"י (העורך <persName>י. התלמי </persName> - ר' בנימין) הובאו פרטים רבים על עלית התימנים ע"י <persName>יבנאלי.</persName>

 בתשי"א פרסם ספר. "בנגוהות הימים" (קבוצת מאמרים, הוצאת "עם עובד" ת"א); "עלית היסוד" (70 שנה ליסוד המושבות הראשונות, הוצאת "עם עובד", תשי"ב); "מסע לתימן" (הוצאת מפלגת פועלי א"י ת"א, תשי"ב).

 ב"הפועל הצעיר" (י"ט כסלו תשט"ו) פרסם מאמר "עם יובל החמשים" - להעליה השניה (בו מסר סקירה נאה על חלקה של תנועת העבודה בבנין הארץ).

<persName>סעדיה דמארי</persName> במחזהו "בואי תימן" שיוצג ב"אוהל", בו מחיים על הבמה את הופעת ה"משיח'' או מבשר הגאולה, שמואל יבנאלי במשכנות היהודים בתימן ב1909, שבעקבותיה החלה העליה הגדולה מתימן בימים ההם.

 צאצאיו: <persName>אראלה</persName> (מורה),<persName> מנחם</persName> (חבר קיבוץ קיסריה).

</p></div>
         <div type="bibliogrphy">
            <listBibl>
<bibl>Volume: #8 ,Page: 3025 ,URL: http://www.tidhar.tourolib.org/tidhar/view/8/3025</bibl><bibl>Volume: #8 ,Page: 3026 ,URL: http://www.tidhar.tourolib.org/tidhar/view/8/3026</bibl>
<bibl>Volume: #8 ,Page: 3027 ,URL: http://www.tidhar.tourolib.org/tidhar/view/8/3027</bibl>
<bibl>Volume: #8 ,Page: 3028 ,URL: http://www.tidhar.tourolib.org/tidhar/view/8/3028</bibl>
<bibl>Volume: #8 ,Page: 3029 ,URL: http://www.tidhar.tourolib.org/tidhar/view/8/3029</bibl>
            </listBibl>
         </div>
      </body>
  </text>
</TEI>
