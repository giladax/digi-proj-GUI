<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 180 ,URL: http://www.tidhar.tourolib.org/tidhar/view/1/180</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל לופו</persName>

</head>
         <div><p> בן עזריה, נולד ברוסג'וק (בולגריה), א' מרחשון תר"ב (1860). מוצא משפחה אביו מרומניה. בגילו הרך מתו עליו אביו ואחיו הבכור. למד תורה מפי מוריו המדקדק העברי ר' מנחם פרחי בע"ס "רב

 פעלים", והרב חיים ביג'אראנו אשר כהן אח"כ במשרת רב ראשי בתורכיה בערוב ימיו. השתלם בבית המדרש למורים של חברת כי"ח בפריז. בסיימו את חוק למודיו נשלח אל העיר פיליפופולי שבבולגריה, ליסד בה בית ספר מטעם החברה הנזכרת לעיל. לאחר מלוי תפקידו זה בנאמנות, בראשית שנת תרמ"ג, הועבר לאדרינופולי כמנהל ביה"ס של חברת כל ישראל חברים שנודעה בשם "אליאנס", ופעל כאן כעשרים שנה. בהשתדלותו נרכש שטח אדמה רב ממדים באנטוליה, עליו נוסד עד מהרה מפעל חקלאי חנוכי

 ליהודי תורכיה, הוא ביה"ס "אור יהודה", שהתקים שנים מספר עד סוף שנת 1914 לערך.

 כשניאגו התפטר מהנהלת "מקוה ישראל" נקרא ליפו לנהל את ביה"ס החקלאי "מקוה ישראל" (תרס"ג-תרע"ג). מסירותו הרבה למוסד בהנהלתו הנבונה, צוינה בהוקרה ובהערצה בדינים וחשבונות השנתיים של החברה, אשר שלחתו כנציגה ונושא דגלה. בראשית מלחמת העולם הראשונה עבר לירושלים, לאחר שנתמנה בה למנהל ביה"ס למלאכה של חברת כי"ח, במקום אלברט ענתבי שהתפטר.

 מיד לאחר כבוש הארץ ע"י הבריטים, הועמד בראשה של העדה הספרדית, שיסודותיה האיתנים לפנים נתערערו מאד, בשנות המלחמה. בתקופת נשיאותו השתדל להכניס בה סדרים נאותים, שיטה הוגנת וחדישה במערכת פעולותיה, ובקורת בריאה וגלויה במחזור כספיה, לשם הבטחת תקציבה השנתי. תפש עמדה מכובדת בעדת הספרדים ומוסדותיה, וכן בקהלה העברית המאורגנת, שכהן בה כסגן נשיא. נמנה בין מיסדי הסתדרות הספרדים בשנת תר"פ. היה חבר אספת הנבחרים הראשונה ליהודי א"י והועד הלאומי, מעסקני ועד הסיוע האמריקאי בירושלים, ועד היתומים שע"י ועד הצירים, קופת מלוה וחסכון, חבר הנשיאות של ועד העיר, למען ירושלים ועוד. בשלהי שנת תרפ"ח הסתלק משרותו מחמת זקנה, והעתיק מושבו לפריז בירת צרפת. מת בעיר ניצה אשר בדרום צרפת, כ"א טבת תש"א.

</p></div>
         <div type="bibliogrphy">
            <listBibl>
<bibl>Volume: #1 ,Page: 180 ,URL: http://www.tidhar.tourolib.org/tidhar/view/1/180</bibl>            </listBibl>
         </div>
      </body>
  </text>
</TEI>
