<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1483 ,URL: http://www.tidhar.tourolib.org/tidhar/view/3/1483</bibl><bibl>Volume: #3 ,Page: 1484 ,URL: http://www.tidhar.tourolib.org/tidhar/view/3/1484</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל צבי הולצמן</persName>

</head>
         <div><p> נולד בירושלים, א' תשרי תרמ"ד (1883), לאביו מאיר שמעון (ממשפחת הרב<persName> אריה ליב דיין</persName> שעלתה ארצה מפינסק במסע 6 חדשים באנית-מפרש; מהראשונים שהביאו מכונות לירושלים לסחיטת מיץ ענבים ותעשית יין) ולאמו<persName> אסתר ביילה</persName> לבית<persName> מעשיל.</persName>

 למד בתלמוד תורה ובישיבת "תורת חיים". בן 15 נשלח לאמריקה להשתלם בבית-מדרש לרבנים, אך היזמה לפעילות כלכלית משכה אותו אליה. נדד

 בארצות דרום אמריקה, דרום אפריקה, אוסטרליה, מאלאיה וצפון אפריקה, רכש בעסקיו סכום כסף הגון והרבה נסיון וידיעות בחיים, ובן 20 חזר ארצה ונטע פרדס בראשון לציון.

 ב-1905 נשא לאשה את<persName> אילת</persName> בת <persName>אברהם זאב גורדון</persName> מראשון לציון (ראה כרך ב', עמוד 875).

 הנהיג במטעיו הרבה חידושים ושכלולים שראה במסעיו בעולם הגדול, ביניהם שיטת ההמטרה בהשקאת הפרדס שחסכה הרבה עבודה והוצאות. ב-1907 הביא מסינגאפור באניה מיוחדת מיוחדת כמאה מינים של צמחים ושתילים שונים של גידולי קרקע ונטיעות טרופיים וטרופיים-למחצה לשם איקלומם באדמת ארצנו, ביניהם את זן-ההדרים "פומילו" מסיאם וזנים שונים של בננות, ואם כי השלטון הטורקי בחוף יפו עיכב את הכנסת הצמחים (על סמך חוק להגנת הצומח מפני מחלות) ובמשך ההסגר והפיקוח עליהם, שארך כמה שבועות, נבלו שני שלישים של הצמחים המובאים, הצליח להביא תועלת למשק הארץ מהשליש שנשאה ב-1912 הביא בנות-יענה מדרום-אפריקה וגידל בכלובים אותן ואת צאצאיהן לשם יצוא הנוצות לאירופה לצרכי אפנה, ופעם אף הוכרח להאבק מאבק גופני קשה עם בת-יענה שיצאה מכלובה.

 ב-1914 יצא לאוסטרליה בעניני חידושים נוספים ובגלל פרוץ מלחמת-העולם הראשונה לא יכול לחזור ארצה והוכרח להשאר שם.

 השתתף עם אחיו בניצול שטח של הפקת זהב במערבאוסטרליה וקראו לו "הר-ציון". פיתח גם משק חקלאי למופת ותפס מקום בחיים הצבוריים היהודיים והכלליים כאחד ממיסדי האגודה הציונית הראשונה במערבאוסטרליה, יו"ר חברת תרבות, יו"ר ועדה לגידול עצים, יו"ר ועדה ממשלתית לפיננסים, חבר מועצת העיריה, חבר ועדת בית-החולים ונתמנה לשופט-שלום.

 ב-1927 חזר ארצה כנתין בריטי-אוסטרלי והביא אתו הרבה מינים חדשים של עצים, עשבים וירקות. נטע פרדס ברחובות, המשיך בו בנסיונותיו והמציא


 הרבה זנים חדשים על-ידי הרכבות והצלבות. פרסם עליהם במאמריו בעתונים הסברות מדעיות ופופולריות והציע זרעים ושתילים בלי תשלום לכל דורש, כדי להפיץ את חידושיו בארץ לתועלת הרבים. היה זמן-מה חבר המועצה המקומית ברחובות.

 ב-1934 רכש שטח בן 12.000 דונם בהרי יהודה, בדרך ירושלים-חברון, במקום המושב הנטוש "מגדל עדר" מיסודם של עולי בגדאד ושטחים סמוכים לו, ויסד את חברת "אל ההר" במטרה לפתח במקום ההוא ישוב של משק מעורב, מטעי עצי-פרי נשירים ובטנים וגם ישוב של חוילות וקייטנות. השקיע הרבה כספים ומרץ בתעמולה, בהכשרת הקרקע ובארגון ההתישבות. ביחוד אמר לפתח את גידול הבטנים לענף כלכלי מכניס ומפרנס ונעזר בעבודתו המדעית והמעשית של האגרונום<persName> ברוך צ'יז'יק</persName> (ממשפחת צ'יז'יק רבת הזכויות בהחיאת הארץ ובהגנתה) ואת המשק ניהל<persName> פנחס</persName> <persName>שניאורסון מכפר-גלעדי </persName> (ממגיני תל-חי עם <persName>טרומפלדור).</persName> בלי רעש הצליח לסדר עם השכנים ועם השלטון את אספקת המים לתקופה הראשונה של העבודות והכין תכניות נועזות להרחבת הישוב באזור ההוא בשלבים הבאים, וכן הצליח למשוך הון יהודי מאמריקה ומהארץ להרחבת הפעולה. אולם אנשים שונים מחוגי המוסדות הלאומיים לא ראו בעין יפה את הפעולה החלוצית נעשית בהיקף רחב כל-כך בידי היזמה הפרטית ונעשתה תעמולה שכנגד להאיט את קצב הפעולה.

 משפרצו המהומות בתרצ"ו הופסקה הפעולה בהרי יהודה, נסתמו מקורות הכספים של חברת "אל ההר" ומחוסר אפשרות לעמוד מיד בהתחייבויותיה, שניתנו לזמנים קצרים מתוך חשבון שהכל יתנהל כשורה בלי הפרעות מבית ומחוץ, נתפרקה החברה בלוית תביעות ומשפטים, והאדמה עברה לרשות הקהק"ל, ועליה נוסדו <persName>כפר עציון</persName> ויתר הישובים שבגוש ההוא, ומכל עמלו של היוזם והמיסד נשאר לזכרון רק השם שקרה על המקום: <persName>עציון</persName> .

 ב-1938 יצא מהארץ ובמשך הזמן מצא את מקומו כסגן יו"ר בחברת מכרות-זהב בגויאנה הבריטית (בחוף הצפוני-מזרחי של יבשת דרום-אמריקה) ובועדים המקומיים לתרבות ולחקלאות שם ומשפחתו נשארה בארץ והוא מתעתד לחזור.

 פרסם שם ארבעה כרכים של ספורים קצרים על רקע החיים בגויאנה הבריטית.

 צאצאיו: ד"ר <persName>מאיר שמעון</persName> (רופא מנתח באנגליה, רבן הבוקס בשעתו באוניברסיטת לונדון, קיבל שני פרסים רפואיים, היה רופא בדרגת קולונל בצבא הבריטי במלחמת-העולם השנית), <persName>אהובה</persName> (סופרת בעברית ובאנגלית) אשת <persName>משה פרנקל, בן-עמי,</persName>

</p>
<p>

 תוספות: 

 נפטר ברחובות, כי כסלו תשכ"א (9.12.60)

 (ראה כרך ג', עמוד 1483)

</p></div>
         <div type="bibliogrphy">
            <listBibl>
<bibl>Volume: #3 ,Page: 1483 ,URL: http://www.tidhar.tourolib.org/tidhar/view/3/1483</bibl><bibl>Volume: #3 ,Page: 1484 ,URL: http://www.tidhar.tourolib.org/tidhar/view/3/1484</bibl>
            <bibl>Volume: #11 ,Page: 3882 ,URL: http://www.tidhar.tourolib.org/tidhar/view/11/3882</bibl></listBibl>
         </div>
      </body>
  </text>
</TEI>
