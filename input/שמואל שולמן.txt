שמואל שולמן

Volume: #2 ,Page: 924 ,URL: http://www.tidhar.tourolib.org/tidhar/view/2/924


 תוספות: 

 נולד במינסק, רוסיה, בשנת תקצ"ג (1833), לאביו ר' אהרן עזר . למד בחדרים ובישיבות, נשא אשה ועסק במסחר, וכשהחליט, בהיותו כבר אב למשפחה, לעלות לארץ-ישראל, למד את מלאכת הנגרות, כדי שיוכל להתפרנס מיגיע כפיו ולא יזדקק לקבל "חלוקה".

 בשנת תר"מ עלה ארצה עם משפחתו והתישבו בירושלים. מצא עבודה בנגרות לרוב בבניני השכונות שהחלו מתפשטות מחוץ לחומת העיר העתיקה, ובשעות הפנאי היה קובע עתים לתורה. לימד את המלאכה לבנו פסח אליהו , שעבר אח"כ לעבוד בבניני מקוה ישראל, ראשון לציון וגדרה. היה ידוע כל ימיו כאיש שקדן בעבודתו.

 חי רוב ימיו במאה שערים והיה חברו לתורה של הרב זרח אפשטין במאה שערים, ששם בלה את רוב שעותיו הפנויות. היה ידוע כאחד הלמדנים בתלמוד ובפוסקים. בין ידידיו היה גם ר' מיכל פינס ורק הודות לעובדה שר' מיכל פינס למד בביה"ס למל בתור

 מורה לתלמוד הכניס למורת רוח כל חבריו וידידיו משכונת מאה שערים את נכדו, הד"ר אריה (ליאון) שולמן לביה"ס למל, שהיהדות החרדית התנגדה לו.

 נפטר בירושלים, בשנת תרס"ט.

 צאצאיו: אהרן עזר (נפטר בדרזדן), פסח אליהו (ראה כרך ב', עמוד 606), רבקה אשת אריה ליב פרידמן, זיסיה אשת שלמה פולאק.


Volume: #4 ,Page: 1636 ,URL: http://www.tidhar.tourolib.org/tidhar/view/4/1636
