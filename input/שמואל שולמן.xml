<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #2 ,Page: 923 ,URL: http://www.tidhar.tourolib.org/tidhar/view/2/923</bibl><bibl>Volume: #2 ,Page: 924 ,URL: http://www.tidhar.tourolib.org/tidhar/view/2/924</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל שולמן</persName>

</head>
         <div><p> נולד בטימקוביץ פלך מינסק (רוסיה הלבנה), בשנת תר"ג (1843), לאביו הרב <persName>אריה ליב</persName> , רבה של הקהלה. בן 7 עלה ארצה בשנת תר"י עם זקנו, הרב <persName>אריה ליב מאניס</persName> , שהתישב בצפת. למד בישיבות. נשא לאשה את גיטל בת ר' <persName>משולם פייבוש הלוי</persName> <persName>הורביץ</persName> מזבוריש (ממשפחת השל"ה הקדוש), והתישב בטבריה.

 כשנוסדו המושבות הראשונות בארץ על קרקעות שנקנו בכסף מלא ובסיבוכים קשים כדרך סדרי קניות קרקע במשטר הטורקי, עלה בדעתו רעיון, שאפשר להושיב יהודים רבים על הקרקע בדרך נוחה יותר על אדמת הג'יפטליק (אדמת הממשלה בעמק הירדן), שכן מעונינת הממשלה שאדמתה לא תהיה שוממה, ואם יהא צורך לקבל לשם כך את הנתינות הטורקית כדאי הדבר למען מצות ישוב ארץ-ישראל והשתרשות בה לדורות.

 בחורף תרל"א נענה לקריאת ר' <persName>שמעון ברמן,</persName> השתתף ביסוד חברת ישוב ארץ הקדושה בטבריה ונבחר למזכירה. אגודה זו לא זכתה להישגים ממשיים ורוב חבריה גנזו את שאיפתם לעתיד, אך ר' שמואל לא ויתר, וכשנוסדה בתרמ"ב ביפו חברת "ועד חלוצי יסוד המעלה" שיסדה את ראשון לציון, שימש גם בה כמזכיר.

 הוא בא בדברים עם אישים נכבדים ובעלי השפעה, כבש לו דרך אל הפחה הירושלמי, אל הוואלי מושל


 פלך דמשק, ואף אל הממשלה המרכזית באיסטמבול ובסוף אל השולטן בעצמו ובכבודו, ואם כי נתקל בדרכיו בקשיים רבים הצליח בכח להט הרצון והאמונה להניע שרים יהודים להמליץ עליו ומושלים נכרים להאזין לדבריו ולהתחשב בהם ברצינות. סוף-סוף השיג בשנת תרמ"ו דבר-מלכות (פירמאן) מאת השולטן, שאם תהיינה יחד חמש-מאות משפחות של עובדיאדמה, תינתן להם אדמה ממשלתית בחנם בגוש אחד. - 300-200 דונם למשפחה - בהנחות ממס הקרקע והיבול.

 לשם ריכוז 500 משפחות להתנחלות עשה תעמולה רבה בעל-פה, בארץ ובחו"ל, ובספר "ארץ חמדה" שפרסם ובמאמרים רבים בעתוני הארץ וחו"ל ופנה במכתבים אל חברות יהודיות גדולות בחו"ל (חובבציון, כי"ח ועוד), ובינתים חי חיי מחסור ודחקות והתמסר כליל לפעולה למען הגשמת רעיונו.

 בחשון תרנ"ז יסד למטרה זו בצפת אגודה בשם "בני ציון" במטרה להושיב 100 משפחות על הקרקע. עשה לה פרסום רב בספרים ובעתונים, אסף חברים ונבחר לנשיא החברה, לסגנו:<persName> שמחה וועקסלער,</persName> למזכיר:<persName> שמחה שולמן</persName> ולחברי הועד:<persName> בריבי, אליהו</persName> <persName>גאטבעטער, טאף ברא, מיכל פרידמן, ישראל</persName> מורשה <persName>חיים שמחה שפירא </persName> (מגזע צבי), <persName>יוסף הרש גייגער</persName> <persName>ואהרן הערליך.</persName>

 לשם זה הוחלט להוציא 32500 מניות בנות 20 פראנק כל אחת, בס"ה 650,000 פראנק, יגרילו בין המתישבים ו-100 איש יזכו כל אחד ב-6500 פראנק לשם הוצאות ההתישבות (1000 פראנק בעד קרקע, 1000 לנטיעת עצי פרי - תפוחי זהב, אתרוגים ולימונים, על שטח של 30 דונם. ועל שטח נוסף של 30 דונם יטעו גפנים ועצי פר שונים).

 נסע לרומניה וגם שם עשה תעמולה רבה ואף השיג רשימות של אנשים מערי רומניה הרוצים להתנחל בארץ-ישראל. ושוב נדד בכל הארץ ושהה למטרה זו בירושלים שנה וחצי. אך כל עמלו ומאמציו לא הועילו לרכז את המספר הדרוש ולהביא את רעיונו הגדול לידי הגשמה.

 נפטר בטבריה, ט"ז תשרי תרס"א.

 צאצאיו מאשתו הראשונה:<persName> פנחס</persName> . מאשתו השניה תמר בת ר' <persName>יעקב מקונייר: חיים אייזיק.</persName> מאשתו השלישית <persName>רייזל </persName> בת ר'<persName> יוסף פינק</persName> (מגזע האדמו"רים בגליציה):<persName> מרים</persName> אשת ר'<persName> חיים אהרן גולדנבוים, שרה</persName> אשת <persName>הרב אנשיל וואקסמאן.</persName>

</p>
<p>

 תוספות: 

 נולד במינסק, רוסיה, בשנת תקצ"ג (1833), לאביו ר' <persName>אהרן עזר</persName> . למד בחדרים ובישיבות, נשא אשה ועסק במסחר, וכשהחליט, בהיותו כבר אב למשפחה, לעלות לארץ-ישראל, למד את מלאכת הנגרות, כדי שיוכל להתפרנס מיגיע כפיו ולא יזדקק לקבל "חלוקה".

 בשנת תר"מ עלה ארצה עם משפחתו והתישבו בירושלים. מצא עבודה בנגרות לרוב בבניני השכונות שהחלו מתפשטות מחוץ לחומת העיר העתיקה, ובשעות הפנאי היה קובע עתים לתורה. לימד את המלאכה לבנו<persName> פסח אליהו</persName> , שעבר אח"כ לעבוד בבניני מקוה ישראל, ראשון לציון וגדרה. היה ידוע כל ימיו כאיש שקדן בעבודתו.

 חי רוב ימיו במאה שערים והיה חברו לתורה של הרב זרח אפשטין במאה שערים, ששם בלה את רוב שעותיו הפנויות. היה ידוע כאחד הלמדנים בתלמוד ובפוסקים. בין ידידיו היה גם ר' מיכל פינס ורק הודות לעובדה שר' מיכל פינס למד בביה"ס למל בתור

 מורה לתלמוד הכניס למורת רוח כל חבריו וידידיו משכונת מאה שערים את נכדו, הד"ר אריה (ליאון) שולמן לביה"ס למל, שהיהדות החרדית התנגדה לו.

 נפטר בירושלים, בשנת תרס"ט.

 צאצאיו:<persName> אהרן עזר</persName> (נפטר בדרזדן),<persName> פסח אליהו</persName> (ראה כרך ב', עמוד 606), <persName>רבקה</persName> אשת <persName>אריה ליב</persName> <persName>פרידמן, זיסיה</persName> אשת <persName>שלמה פולאק.</persName>


</p></div>
         <div type="bibliogrphy">
            <listBibl>
<bibl>Volume: #2 ,Page: 923 ,URL: http://www.tidhar.tourolib.org/tidhar/view/2/923</bibl><bibl>Volume: #2 ,Page: 924 ,URL: http://www.tidhar.tourolib.org/tidhar/view/2/924</bibl>
            <bibl>Volume: #4 ,Page: 1635 ,URL: http://www.tidhar.tourolib.org/tidhar/view/4/1635</bibl></listBibl>
         </div>
      </body>
  </text>
</TEI>
