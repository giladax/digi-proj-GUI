<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 204 ,URL: http://www.tidhar.tourolib.org/tidhar/view/1/204</bibl>         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל שמעון בלום</persName>

</head>
         <div><p> בן נחום, רב וראש ישיבה ב<placeName>וילקומיר</placeName> - נולד ב<placeName>וילקומיר</placeName> (ליטה) ב-25 בדצמבר 1860. ממשפחת רבנים חשובה. למד ב"חדר" ואח"כ - בישיבות ליטא.

 בן עשרים ושתים (1882) היגר לארצות הברית, ועבד שם בתעשית השנים התותבות. אף נכנס לבית ספר גבוה בפילדלפיה ולמד מלאכת השנים התותבות באופן מדעי. הוא נעשה לבעל מקצוע ובעל אמצאות במקצוע זה.

 פתח בפילדלפיה בית חרושת גדול לתעשיה הנ"ל וקבל הרבה פטנטים להמצאותיו. שמו ושם הפירמה שלו נעשו למפורסמים בכל הארץ. גם הנשיא וילסון הביע לו את הוקרתו על מפעלו התעשיתי החשוב ועל התוצרת היפה.

 לציונות נמשך מראשית היוסדה, והיה ציר בקונגרס הציוני השני. ביתו וכיסו היו פתוחים לכל שליח ציוני וסופר עברי, ביתו היה בית יהודי מסורתי. בכל מגבית ציונית היה עומד בראש הפעולה.

 בארץ ביקר כמה פעמים: בשנים 1909, 1914 עוד לפני מלחמת העולם הראשונה, כדי לראות ולהתבונן באפשרויות הכלכליות של הארץ. במלחמת העולם הראשונה היה יו"ר הועד היהודי לסיוע בפילדלפיה. אחרי הקרע בהסתדרות הציונית באמריקה השתייך לקבוצת ברנדייס.

 בשנת 1926 עלה לא"י על מנת להשתקע. נאמן לשיטתו הציונית, החליט לפתוח בית-חרושת לשנים תותבות גם בארץ-ישראל. כשנגמר הבנין וסודרו המכונות הכניס לעבודה הרבה פועלים יהודים שלמדו יפה את המקצוע. היו ימים שעבדו בו כמאתים איש. הייצוא שלו הגיע לפי ערך הכסף לפני מלחמת העולם השניה ל-30-25 אלף לא"י בשנה.

 הוא לא הסתפק רק במפעל כלכלי איתן זה שיסד ושפירנס עשרות פועלים יהודים. רכש גם קרקעות, נטע פרדסים בכרכור ובבני-ברק והשקיע בהם סכומים גדולים. מלבד זה עשה הרבה לביסוס המושבה אבן-יהודה. הפעיל גם אחרים והשפיע עליהם לעשות כמוהו.

 בשנת 1927 קבע, כי "עונג שבת" שנוסד ע"י ח. נ. ביאליק, סובל מחוסר מקום קבוע, ואחרי שנפגש עם ביאליק ועם המנהל הראשי של "עונג שבת" ברוך ספיבק ז"ל, החליט לתרום סכום גדול שיספיק כדי להקים מוסד קבוע, והקים בתוצאת החלטתו זאת את בנין "אוהל שם" בתל-אביב.

 בשנת 1936 תרם 3000 לא"י לטובת בנין בית החולים לחולי רוח.

 נפטר בתל-אביב, י"ח אלול תש"א (10.9.41). הניח שני בנים:<persName> ליאון ונתן </persName> וארבע בנות :<persName> מלי </persName> אשת יוסף כהן, <persName>חיה</persName> אשת ד"ר שלום צבי דוידוביץ,<persName> לינה</persName> אשת רחביה פינשטין<persName> ורוזה</persName> אשת העו"ד רפאל מני.

</p></div>
         <div type="bibliogrphy">
            <listBibl>
<bibl>Volume: #1 ,Page: 204 ,URL: http://www.tidhar.tourolib.org/tidhar/view/1/204</bibl>            </listBibl>
         </div>
      </body>
  </text>
</TEI>
