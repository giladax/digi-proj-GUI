<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1429 ,URL: http://www.tidhar.tourolib.org/tidhar/view/3/1429</bibl><bibl>Volume: #3 ,Page: 1430 ,URL: http://www.tidhar.tourolib.org/tidhar/view/3/1430</bibl>
<bibl>Volume: #3 ,Page: 1431 ,URL: http://www.tidhar.tourolib.org/tidhar/view/3/1431</bibl>
<bibl>Volume: #3 ,Page: 1432 ,URL: http://www.tidhar.tourolib.org/tidhar/view/3/1432</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמואל שרנופולסקי</persName>

</head>
         <div><p> נולד בעיירה מוקרוקוליגורקה, מחוז זבניגורוד אוקראינה, בשנת תרמ"א (10.7.1881), לאביו <persName>משה</persName> בן ר' <persName>וולוול ספקטור-שרנופולסקי</persName> מטאלנה (בן-תורה, משכיל, בעל סגנון עברי יפה ומנגן להפליא בכלים שונים : ממשפחת הגאון ר' <persName>יצחק אלחנן ספקטור</persName> מקובנה) ולאמו<persName> פרידה.</persName> למד בחדרים והשתלם בעברית ובהשכלה כללית מפי מורים מתקדמים, וביחוד הושפע מהסבא הנ"ל, שלימדו ספרות ושירה עברית.

 בשנתו ה-13 אמר לעלות לארץ וללמוד חקלאות במקוה ישראל. מכתב-הבקשה, ששלח, בעברית יפה, עשה רושם על מנהל מקוה ישראל והסכים לקבלו. אך בינתים נתיתם הנער מאביו, ואמו נשארה אלמנה מטופלת בשמונה יתומים, ועליו הוטל לעזור בפרנסת הבית, ולכן הוכרח לוותר אז על עליתו לארץ.

 עבר לאודיסה, ותוך עוני ומחסור התמסר ללימודים והכין את עצמו בלימוד פרטי לבחינת בגרות. אח"כ החל לדאוג לזקוקים להבראה, יסד בתיהבראה במקומות שונים באודיסה ובסביבה על חוף הים, ריכז רשת של מפעלי הבראה ושכללם ועמד בראש הנהלתם.

 נשא לאשה את <persName>יפה </persName> בת<persName> אייזיק ממורובסקי</persName> מאודיסה.

 בתי-ההבראה שלו בשכלוליהם ובשרותם המצוין משכו אליהם הרבה אורחים מהצמרת של החברה הרוסית והיהודית (אנשי-עסקים גדולים, חברי בית המלכות, אנשי השלטון המקומי והמרכזי, מלומדים, סופרים, אמנים מכל הסוגים, עתונאים וכו' ובתקופה מאוחרת יותר גם מהצמרת השלטונית והרוחנית של המשטר הסובייטי). אנשי השלטון הוקסמו לא רק מהמפעל, אלא גם מהאיש וממדותיו התרומיות והגו לו ידידות, ולא פעם השתמש בקשריו אלה להציל יהודים מרדיפות חוקיות ובלתי-חוקיות. ביחוד שמח לארח במפעליו את אנשי המדע והספרות העברית ואת מנהיגי הציונות שבאודיסה וברוסיה בכלל. חברי התיאטראות האמנותיים של רוסיה היו עורכים בגני מפעליו נשפי ספרות ואמנות תחת כפת השמים,


 ולחגיגות ל"ג בעומר היה מזמין לגניו את גני-הילדים העבריים שבאודיסה, מארח אותם בכל טוב ומספק להם את צרכי החגיגות.

 בעת הפרעות באודיסה. ב-1904 היה פעיל בהגנה העצמית היהודית.

 הצלחותיו באודיסה לא השכיחוהו את ציון. לבנו ולבתו נתן חינוך עברי על-ידי טובי המורים ויסד באודיסה. חברה בשם "בריאות" להקמת מקומות מרפא ומרגוע בארץ-ישראל. ליסוד החברה נתנו את שמותיהם כמעט כל אנשי השם בספרות ובמדע ובעסקנות הציונית (ביניהם: אוסישקין, ביאליק, טשרניחובסקי, קלויזנר, האגרונום זוסמן, הרופא ד"ר רוקח ועוד), הכניס לחברה בתור מניות את כל רכושו בבתיההבראה (רהוט של 200 חדרים, מכונות ריפוי מסוגים שונים, מכונית גדולה לתיירים, ואפילו חמרי בנין).

 ב-1914 עמד לעלות לארץ אך הוכרח להשאר באודיסה בגלל פרוץ המלחמה. אחרי המלחמה עמד לעלות לארץ עם עולי "רוסלאן", ושוב הוכרח להשאר, מפני שלא יכול להחליף את רכושו במזומנים שהיו נחוצים להקמת מפעלי הבראה בארץ לפי תכניתו. את הרכוש החרימו אח"כ הבולשביקים כשנתבסס שלטונם באודיסה, אך הודות ליחסיו הטובים עם העובדים אף בימי השלטון הצארי והודות למסירותו לעצם המפעל, שהכל הכירו בה והוקירוהו בעדה, מינהו השלטון החדש למנהל מפעלי הבראה שהועברו לקנין הצבור.

 אולם הוא לא ויתר על שאיפתו לציון, והואיל ובנו, כחייב גיוס, לא הורשה לצאת מרוסיה, שלח לפניו את בתו, ובעזרת אוסישקין השיגה ושלחה סרטיפיקט להוריה, וב-1927 עלו לארץ. במשך חדשים מספר סיירו בכל רחבי הארץ וחקרו את הנוף והסגולות האקלימיות מבחינת הכושר למקומות מרפא והבראה, השפיע על הרופאים שבקונגרס הראשון של רופאי ארץ-ישראל יעמידו שאלה זו על הפרק, וב-1928 יסד את החברה למקומות מרפא והבראה בארץ-ישראל (על חברי הועד נמנו <persName>מ.דיזנגוף</persName> , ד"ר <persName>מ. שרמן</persName> , ד''ר <persName>י. שטיין,</persName> ד"ר <persName>בן-רענן</persName> , ועוד), ובתהלוכת פורים ("עדלידע") בתרפ"ח עשה תעמולה לרעיונו בהפצת רבבות פתקאות וסיסמאות ובמסכה בשם "ארץ-ישראל - ארץ מרפא" שזכתה בפרס.

 ב-1929 נסע עם רעיתו לקונגרס הציוני בציריך לעשות תעמולה לרעיונם. שם הפיצו את חוברתו "ארץ ישראל - ארץ מרפא", (עם תמונות-נוף מהארץ), ערכו אספות תעמולה והסברה בין צירי הקונגרס ואורחיו (ואז הרי נתאספו בציריך גם גדולי ה''לאציונים" לשם יסוד הסוכנות היהודית לא"י, ועזרו להם <persName>מ. דיזנגוף</persName> , פרופ'<persName> וארבורג</persName> וד"ר <persName>א. ברוך</persName> מהגימנסיה הרצליה. בהשפעתם התארגנה קבוצת בעלי-הון יהודים מדרום אפריקה, שבאו לבקר בארץ ועמדו להשקיע 50.000 לא"י ביסוד בית-הבראה למופת בתלאביב. אך מהומות אב תרפ"ט הפחידו אותם והתכנית בוטלה.

 ב-1931 הוציא "מורה-דרך לארץ-ישראל" בעברית ובאנגלית עם מראות נוף מהארץ, תמונות אנשישם ומלון-שיחון לדיבור עברי בעניני יום-יום, בתרגום לשש שפות (בעשרת אלפים העתקות), וכן פרוספקטים, כרוזי תעמולה וגליונות-דואר מצוירות - וכל זה למען משיכת תיירים ועולים בעלי הון ויזמה לארץישראל. את מורה הדרך הציג בתערוכה הקולוניאלית בפאריס באותה שנה וניתנה לו מדליה של זהב. באותה הזדמנות עשו הוא ורעיתו תעמולה רבה בפאריס ובאיטליה והביאו מאירופה תיירים רבים לביקור בארץ בעונת הפסח ובמכביה הראשונה.

 ב-1933 יצא עם רעיתו לשיקאגו והקימו שם בתערוכה העולמית ביתן מיוחד המוקדש לארץ-ישראל הנבנית (דוגמאות מתוצרת הארץ, צילומי נוף, לוחות סטטיסטיים ודיאגרמות - וקיבלו תעודת-כבוד מהנהלת התערוכה). בימי התערוכה שוב ערכו תעמולה נרחבת וארגנו חבורות תיירים שבאו לבקר בארץ באניות "רקס" ו"אקוויטאניה" (בין הנוסעים אנשי השם נענו לבקשת שרנופולסקי והסכימו - הסופר שלום אש לנאום והחזן מרדכי הרשמן לשיר, ובאותה חגיגה נאסף סך 350 לא"י לקה"ק).

 ב-1935 שוב נטל על עצמו למלא חובה שהיתה מוטלת על ההנהלה הציונית. ארגן בניו-יורק. ועדה של אנשי-שם ועסקנים ציונים ויסד בלב ניו-יורק תערוכה מיוחדת לפרסום ארץ-ישראל הנבנית. (אז אמר <persName>ליאו מוצקין</persName> על משפחת שרנופולסקי: "גשר-הנייר המוליך לארץ-ישראל - האכסקוטיבה הציונית הקטנה"), יסד יחד עם <persName>לואי ליפסקי</persName> את לשכת-המסחר אמריקהארץ-ישראל, ולעונת האביב הביא חבורה גדולה של תיירים לבקר ב"המכביה" השניה וב"יריד המזרח", ומובן שגם בתערוכה זו, בתל-אביב פתח בתעמולה רחבה למען התיירות וההשקעות וההשתקעות בארץ ובהשפעתו השתקעו כמה תיירים והשקיעו הון במפעלים כלכליים בארץ.

 במשך שנתיים אסף חומר נוסף מהארץ הנבנית (כי ממדי העליה והבנין גדלו בינתים על כל המשוער מלפני כן) והתכונן להציגו בתערוכה קבועה ב"בית


 ארצישראלי" שיזם ליסד בניו-יורק, ואף התקשר בשכירת דירה לכך והוציא מכספו מאות לירות. אך בגלל המשבר שבעקב מלחמת איטליה-חבש והמהומות בארץ שבאו אחרי כן דחה את נסיעתו (רק כמה סידורים ארעיים מסר <persName>לאיתמר בן-אבי </persName> כשיצא לאמריקה) עד לכשישתפר המצב בארץ ובעולם - והנה פרצה המלחמה ב-1939 והכריחתו לדחות את נסיעתו.

 כשם שבתעמולתו הפליג בשבחן של הארץ ושל העיר העברית תל-אביב, כך שקד וטרח בתעמולתו הפנימית, שתשבחותיו לא תהיינה כוזבות. במאמרים בעתונות, בתזכירים ובראיונות במוסדות ואצל עסקנים דרש בלי הרף את שיפור העיר ונקיונה, וביחוד בחוף הים כנכס חשוב לענף התיירות, שיפור ההארחה ושמירה על מחירים הוגנים ושרות אדיב, נטיעת עצים, שמירה על טוהר העיר מבחינה אנושית ומוסרית בדברים שבין אדם לחברו ובעסקים, שמירה על רבונות השפה העברית ותוצרת הארץ, ובכלל למען כל דבר טוב ומועיל מבחינה לאומית ואנושית, ורבות מדרישותיו מצאו אזנים קשובות ובמשך הזמן אף נתמלאו.

 החליף מכתבים בעניני הפעולות למען הארץ עם <persName>לואי ברנדייס, ג'יינזס רוטשילד</persName> ועוד, ומכתביהם נשארו בעזבונו.

 עם התחלת המתיחות המלחמתית בעולם היה בין הראשונים לדרוש בנית מקלטים להתגוננות מפני הרעשה מהאויר. הוציא חוברות ועלונים "על המצב" ופרסם קריאות בעתונים בעניני הגנה אזרחית, פעולות נגד יוקר המחיה, הצעות למלחמה בספר הלבן ובהגבלות העליה והתיירות, ועוד.

 הודות לקשריו עם אנשי מפקדת הצבא האמריקאי בארץ במלחמת-העולם השנית הצליח להשפיע עליה, שלשבתות ולחגים ישחררו את היהודים העובדים בשרותם ובימי חגינו היו מניפים דגל עברי על מפקדתם. ניהל מו"מ עם הצלב האדום האמריקאי, שאחרי המלחמה ימסור את מקומות ההבראה שלו בארץ לבתי נופש והבראה לשרידי הגולה וההשמדה שיעלו ארצה, אך בענין זה לא הספיק להגיע לידי גמר הסידור.

 נפטר בתל-אביב, כ"א סיון תש"ג (24.6.43).

 צאצאיו:<persName> תיאודור</persName> (על שם<persName> הרצל</persName> ) מהנדס, אדריכל וצייר ברוסיה: <persName>רחל </persName> מורה לשפות בתל-אביב.

</p></div>
         <div type="bibliogrphy">
            <listBibl>
<bibl>Volume: #3 ,Page: 1429 ,URL: http://www.tidhar.tourolib.org/tidhar/view/3/1429</bibl><bibl>Volume: #3 ,Page: 1430 ,URL: http://www.tidhar.tourolib.org/tidhar/view/3/1430</bibl>
<bibl>Volume: #3 ,Page: 1431 ,URL: http://www.tidhar.tourolib.org/tidhar/view/3/1431</bibl>
<bibl>Volume: #3 ,Page: 1432 ,URL: http://www.tidhar.tourolib.org/tidhar/view/3/1432</bibl>
            </listBibl>
         </div>
      </body>
  </text>
</TEI>
