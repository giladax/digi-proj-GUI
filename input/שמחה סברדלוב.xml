<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #5 ,Page: 2245 ,URL: http://www.tidhar.tourolib.org/tidhar/view/5/2245</bibl><bibl>Volume: #5 ,Page: 2246 ,URL: http://www.tidhar.tourolib.org/tidhar/view/5/2246</bibl>
<bibl>Volume: #5 ,Page: 2247 ,URL: http://www.tidhar.tourolib.org/tidhar/view/5/2247</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמחה סברדלוב</persName>

</head>
         <div><p> נולד בו' תמוז תרנ"ו (13.7.1896) בפולוצק שברוסיה הלבנה לאביו<persName> מנחם מנדיל</persName> (מצאצאי רבי<persName> ישראל מפולוצק,</persName> מראשוני עלית החסידים) ולאמו <persName>פריידה</persName> בת ר' <persName>מיכאל</persName> <persName>שיפמן</persName> . מגיל 1/2 4 למד ב"חדר", אח"כ בחדר מתוקן, ובגיל שבע כבר ידע לספר סיפורים מהתנ"ך בעברית שוטפת, המשיך בישיבה, ובהשפעת הסב ה"מתנגד", אבי אמו, הועבר ללימודי חול בבי"ס עירוני ואח"כ בבי"ס ריאלי.

 ב-1911 למד בטכניון בחארקוב והתאכסן בבית דודו ר' <persName>אליהו סברדלוב</persName> , ציוני ותיק מימי הרצל ומורה לעברית. נכנס לפעולה בחוגי "חובבי שפת עבר" ואח"כ בחוגים ציוניים של הנוער הלומד והסטודנטים. היה מרצה בחוג הנוער "יהדות", ממארגני "החבר" (ארגון הסטודנטים הציוניים) בחארקוב, נציג הסטודנטים הציוניים בועד הכללי של הסטודנטים היהודים בחארקוב, עבר לפעילות ב"צעירי ציון" ואח"כ בצ"ס.

 משפרצה מהפכת מרס 1917 ברוסיה הפסיק את לימודיו במכללה הטכנולוגית ועסק שלש שנים בעבודה ציונית בלבד. היה ציר לועידה השניה של צעירי ציון ולועידה הציונית הכל-רוסית (השביעית) בפטרוגראד ומועמד לקונגרס היהודי הכל-רוסי. אחרי מהפכת אוקטובר 1917, משקם המשטר הסובייטי, שחידש את האיסור של המשטר הצארי על הפעילות הציונית, המשיך שמחה סברדלוב את העבודה במחתרת. היה במשך כמה שנים יו"ר ועד "צעירי ציון" ואח"כ צ. ס. בחארקוב ויו"ר הועד הכללי הציוני שם, מקשר בין מרכז צ"ס ומרכז החלוץ במוסקבה ומרצה נודד באספות צ"ס בפלכי הארקוב וויטבסק.

 ב-1918 נשא לאשה את<persName> נחמה </persName> בת דודו <persName>אליהו </persName> הנ"ל,

 והיא היתה לו חברה ועוזרת נאמנה בכל פעולותיו הציוניות במחתרת ברוסיה.

 ב-1920 חזר ללימודיו בחארקוב, גמר אותם בהצטיינות, ב-1921 הוסמך למהנדס-טכנולוג ולדרישת מרכז צעירי ציון חזר לעבוד במקצועו בשרות השלטון בעיר מולדתו ובמחתרת הרחיב את הפעולה הציונית והתרבותית בין הפועלים היהודים ברוסיה הלבנה וביחוד בעזרה ליותר ממאה חברי צ"ס והחלוץ לעלות ארצה (בין נעזריו בענין זה :<persName> זלמן ארן, אליהו אילת, זאב-הים</persName> ועוד). בתקופת עבודתו בפולוצק קרה מקרה, שהייבסקציה העמידה למשפט צבורי פומבי קומוניסט ידוע על שמל את בנו ולמען מתן צורה של צדק להרשעת הנאשם, היה צורך בסניגור שיביא את מיטב נימוקיו לטובת הנאשם, אך בסוף ינוצח תחת מהלומות הפטיש הכבד של התובע הכללי. את תפקיד הסניגור הטיל ראש הייבסקציה על החבר המהנדס סברדלוב, שבנאום תעמולה ציוני-סוציאליסטי שארך שעתים הביא לידי זיכוי הנאשם ואח"כ

 באו משלחות פועלים מהמקום ומוויטבסק להודות לו על נאומו.

 לרגל הכנת הועידה של נוער צ"ס נאסר ב-1924 באשמת פעילות ציונית ובמינסק נדון למות והעונש הוחלף בהחלטה לשלחו למחנה ריכוז במנזר שבאי סולובקי, אך מאחר שעם מאסרו פסקה העבודה בהקמת תחנת-כח חשמלית מרכזית בפולוצק לפי תכניתו, והפסקה זו הזיקה למדינה יותר מהפעילות הציונית, פטרוהו באזהרה להתנהגות טובה ושלחוהו הביתה.

 לדרישת מרכז צ"ס השתדל וקיבל העברה לסביבת מוסקבה ונתמנה ל"יועץ מלומד" במיניסטריון הכספים בעניני בנין ומשק עירוני ובשעות הפנאי עסק בפעולות במרכז צ"ס ובמרכז החלוץ וכמקשר בין שני המרכזים וכן בדפוס החשאי שהדפיסו בו את עתון המפלגה. פעם בעת הדפסת העתון נערך באותו כפר שליד מוסקבה תמרון של חיל הגנת המשטר (ג. פ. או.). בחדר אחד ערכו הקצינים משתה לילה ובחדר הסמוך הודפס העתון האסור, ואת שאון זמזום המכונה "כיסו" בשירת "וכל מאמינים" ו"אתה אחד".

 במאסר הידוע ב-16.3.1926 נאסר במוסקבה יחד עם


 כל חברי מרכז צ"ס והחלוץ ונשלח לשלש שנים לחבל נארים. לפי הוראות ממוסקבה הועבר משם במהרה לעיר מרינסק שבסיביר ועל אף היותו אסיר פוליטי נתמנה למנהל טרוסט תעשיתי ממשלתי.

 לרגל החלפת העונש של כמה אסירי ציון להיתר יציאה מרוסיה לארץ-ישראל תמורת ויתור על האזרחות הרוסית נכלל גם הוא ברשימה זו, אך בהיותם זקוקים לעבודתו, השתדלו תחילה להסתיר ממנו את הדבר ואח''כ ניסו לשדלו שישאר לפחות עוד 3-2 שנים וגם הוצעה לו משרה של יו"ר ועדת התכנון הכל-סיבירית. אך הוא סירב בתוקף ואחרי שגמר הקמת שני בתי-חרושת חדשים באותו טרוסט הורשה לצאת, וביוני 1927 עלה ארצה עם אשתו ובנו יחידו<persName> נחום </persName> (כיום קצין בצבא הקבע).

 עבד 5 שנים כמהנדס בשרות הסוכנות היהודית, 7 שנים כמנהל משרד קבלני של ההסתדרות בירושלים, 9 שנים כמנהל מפעלי חברת האשלג, 2 שנים כמנהל חברת אפיקים בנגב, ומאז מנהל מחלקת התעשיה של המשביר המרכזי.

 היה מרצה במשך כמה שנים בסניפי הנוער העובד והבחרות הסוציאליסטית בתל-אביב, חבר ועד מפלגת אחדות העבודה ואח"כ חבר הנהלת תא המהנדסים במפא''י, חבר המזכירות הארצית של הסתדרות המהנדסים (1932-1930), בשנים האחרונות חבר הועד המקומי התלאביבי והמועצה הארצית של הסתדרות המהנדסים, חבר הועדה לחינוך מקצועי שליד הועד הפועל של ההסתררות ויו''ר הסניף התל-אביבי וחבר המרכז הארצי של אגודת האינג'ינירים והארכיטקטים.

 פרסם מאמרים בעתון "ערד און ארבעט" של צ"ס.

</p></div>
         <div type="bibliogrphy">
            <listBibl>
<bibl>Volume: #5 ,Page: 2245 ,URL: http://www.tidhar.tourolib.org/tidhar/view/5/2245</bibl><bibl>Volume: #5 ,Page: 2246 ,URL: http://www.tidhar.tourolib.org/tidhar/view/5/2246</bibl>
<bibl>Volume: #5 ,Page: 2247 ,URL: http://www.tidhar.tourolib.org/tidhar/view/5/2247</bibl>
            </listBibl>
         </div>
      </body>
  </text>
</TEI>
