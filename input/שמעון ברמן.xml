<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 70 ,URL: http://www.tidhar.tourolib.org/tidhar/view/1/70</bibl><bibl>Volume: #1 ,Page: 71 ,URL: http://www.tidhar.tourolib.org/tidhar/view/1/71</bibl>
<bibl>Volume: #1 ,Page: 72 ,URL: http://www.tidhar.tourolib.org/tidhar/view/1/72</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמעון ברמן</persName>

</head>
         <div><p> נולד בקראקוב, בשנת תקע"ח (1818), אביו היה סוחר בסחורות שהביא מליפציג. כשהורע מצב העסקים של האב נתמנה למנהל עסקי היערות של הרב<persName> בריש</persName> <persName>מזייזלס</persName> , ראב"ד של קראקוב ויצא לגור עם משפחתו בתוך היערות. כאן גדל בנו הנער שמעון ודבקה בו השאיפה לחיים בחיק הטבע ולחקלאות. בן י"ה נתמנה לפקיד באחד היערות של הרב הנ"ל. בן כ"ג נשא אשה ממשפחתו, ולדרישתה הוכרח להכנס לגור בעיר, בקראקוב, ואף לוותר על האפשרות שנמצאה לו לחכור אחוזה מדרום לרכס הקרפטים, בסלובקיה ההונגרית. אך את קשריו עם עצי היער לא הפסיק: יסד בקראקוב בית מסחר עצים- באה מהפכת 1848 והחריבה את מעמדם של לקוחותיו, ובעקיפין מוטטה גם את מעמדו הכלכלי, עבר לעיר גרוסווארדיין שבהונגריה, שבהיותה אז, אחרי דיכוי מלחמת-החרות כ1848-49,כפופה לשלטון אוסטרי צבאי, היה בה חופש התישבות והת

 עסקות לאזרחי אוסטריה (גליציה בכללה), ועסק שם במסחר טבק ועשית סיגארות. בגלל קשי המצב לא יכול להשתרש שם וב-1851 חזר לקראקוב והביא אתו רעיון ליסוד מושבה חקלאית ליהודים אי-שם ברחבי המישור ההונגרי השומם ברובו. קריאתו עוררה הד ברובע היהודים בקראקוב. הרב

<persName>שאול לאנדוי</persName> התנגד בתוקף ודעתו היתה שאין ליהודים אחיזה בקרקע חוץ מארץ-ישראל. לעומתו תמך בהתלהבות בהצעה זו מר<persName> לויצקי</persName> , מנהל בית-הספר הממשלתי ליהודים, ששמעון ברמן היה תלמידו בנעוריו, נאם לטובת התכנית באספת-עם ונרשמו 300 אנשים צעירים ובריאים. וכשנסע לויצקי לוינה כציר העיר לביתהנבחרים האוסטרי. מסר בענין זה את בקשת הנרשמים למיניסטר-הפנים, אך זה היה שונא-ישראל ודחה את הבקשה.

 ב-1852 יצא. ברמן לניו-יורק, עסק ביצור סיגארות וגם כאן החל בתעמולה למען יסוד כפר יהודי באמריקה. נמצאו לו מצדדים ומועמדים להתישבות וגם תומכים רמי עמדה, אך הענין נתבטל מחוסר התמסרות מספקת מצד המסכימים.

 בגלל המשבר הכלכלי שהחמיר בניו-יורק עבר ב-1853 לסינסינטי וגם סאן החל בתעמולתו ופרסם את תכניתו המפורטת בעתונות המקומית בגרמנית יחד עם כרוז ליהודים בני גליציה שבעיר. היהודים לא נענו לקריאתו, אך המהגרים הגרמנים והשווייצארים יסדו חברות-התישבות לפי תכניתו והצליחו בהן.

 באמריקה עבר גלגולים שונים: רב, חזן, שוחט ומוהל בקהלות הקטנות במדינת אינדיאנה, סוחר סידקית בעיר סנט-לואיז, ושוב פרסם בחוברת את תבניתו, והפעם למען התישבות חקלאית בארץ-ישראל. אשתו התנגדה לחלומותיו אלה ועסקיו היו טובים. אך במגפת החולירע ב-1866 מתו עליו אשתו ובניו, ואז חיסל את עסקיו וחזר לניו-יורק על מנת להמשיך בתעמולה למען רעיונו ולעלות לארץ-ישראל.

 ב-1870 הפליג מניו-יורק לאנגליה כדי למשוך לתכניתו את<persName> משה מונטיפיורי,</persName> אך לא מצא אותו בלונדון. עבר לפאריס וניסה להשפיע על <persName>אלברט כהן</persName> . שחברת "כל ישראל חברים" תתאים את נחלתה בארץ (אדמת מקוה ישראל) להתישבות, וזה נתן לו מכתבהמלצה אל <persName>קארל נטר</persName> שנמצא אז כבר בארץ ועסק בהכנות ליסוד בית-הספר החקלאי. בינתים פרצה מלחמת פרוסיה-צרפת, ודרך ארצות נייטרליות הגיע ברמן לברלין. שם נפגש במקרה עם הרב <persName>נתן פריזלנד</persName> הזקן, שהתמסר להפצת רעיון ישוב ארץ-ישראל והחוברת "דרישת ציון" של <persName>הרב צבי קאלישר</persName> . הזקן רצה להביאו בקשרים עם הרב קאלישר ועם האדמו"ר ר' <persName>אליהו גוטמאכר</persName> מגריידיץ שבפרוסיה, מראשי הפעילים למען ישוב ארץ-ישראל, כדי שיכנסו אספה לטכס עצה בדבר הגשמת תכניותיו של ברמן. אך הוא


 מיהר לדרכו ואת הקשר עם הרבנים הנ"ל קיים רק בכתב. אחרי ביקור בני משפחתו בבודאפשט ובקראקוב הפליג באניה מטריאסט ובראשית תרל"א הגיע ארצה והביא נוסף על תכנית ההתישבות גם תכניות לתעשיה (טחנת-קיטור בירושלים, ועוד).

 מיפו יצא אל קארל נטר למקוה ישראל, אך לא הצליח להשפיע עליי שיפריש חלק מהקרקע ליסוד מושבה. בירושלים הציעו לו עסקים שונים ואף חלקת-קרקע זעירה של המומר משולם בדרך לחברון, אך זו לא התאימה להתישבות ובכלל לא עוררה תכניתו הד רב בצבור. אז פנה לממשלה המרכזית של טורקיה בבקשה בכתב, באמצעותו ובהמלצתו של קונסול אמריקה בירושלים, להרשות לו לקנות שטח קרקע בארץ. התשובה החיובית באד, במהרה, אך הקהל היהודי לא הצטרף אליו. מירושלים נסע לטבריה (ברכיבה ליפו, באניה לחיפה, ומשם, אחרי לינה בישוב היהודי הקטן בשפרעם, שוב ברכיבה לטבריה). כאן נתקבל בסבר פנים יפות, כי מכתבו להרב קאלישר מירושלים, שהרב מסרו לפרסום ב"המגיד", רכש לו אהדה וכבוד בטבריה עוד לפני הגיעו שמה. מיד יסד בטבריה, בחורף תרל"א, חברת "ישוב ארץ הקדושה", שנצטרפו אליה כ-150 חברים ספרדים ואשכנזים. מקודם רצה לבחור קרקע ליד חיפה, בקרבת החוף ובקרבת המתישבים הגרמנים, שיוכלו לעזור ליהודים בעצה ובהדרכה... בסוף נענה לדרישת החברים, שהמושבה הראשונה תהיה בקרבת טבריה, מקום התחלת הגאולה לפי המסורת, ובחרו בכפר אבו שושה בדרך לצפת.

 התכנית היתה מבוססת על הבטחת הרב קאלישר, שיבוא ארצה ויביא את הסכום הדרוש להתחלה, אך בגלל חולשת זקנה לא יכול הרב לבוא, והתכנית, שהיתה מעובדת לפרטיה על בסיס מעשי מאד, לא יכלה לצאת לפועל. בלב דואב יצא ברמן לנדודיו באירופה לעורר את היהודים לחיבה פעילה כלפי ארץ-ישראל ולעזרה ממשית להחיאת הארץ והעם יחד. בנדודיו נאם בקהלות רבות ואף פרסם חוברת ביהודית-גרמנית בשם "מסעות שמעון" (קראקוב 1879), בה הוא מתאר את מסעותיו בארץ ואת האפשרויות הרבות לביסוס היהודים בה בחקלאות, במסחר ובתעשיה, וגם מנסה לפעול על הרגש והמצפון הלאומי.

 דבריו וחיברתי פעלו את פעולתם וחיזקו את ההתעוררות בתפוצות ישראל לשיבת ציון, אך במישרין לא השיג את מבוקשו, שהיהודים יגישו לו עזרה להגשמת תכניותיו. עייף ומאוכזב חזר ארצה בראשית תרמ'יב והתישב בטבריה. הוא עצמו לא מצא עוד כח להתחיל בפעולה מחדש, אך באותה שנה כבר זכה לראות שהפעולה התחילה להעשות על-ידי אחרים (שאולי כמה מהם הושפעו גם מהד דברי תעמולתו בגולה), שיסדו את המושבות ראשון לציון, זכרון יעקב וראש פנה וחידשו את הישוב בפתח-תקוה.

 נפטר בטבריה, כ"ח טבת תרמ"ד.

</p></div>
         <div type="bibliogrphy">
            <listBibl>
<bibl>Volume: #1 ,Page: 70 ,URL: http://www.tidhar.tourolib.org/tidhar/view/1/70</bibl><bibl>Volume: #1 ,Page: 71 ,URL: http://www.tidhar.tourolib.org/tidhar/view/1/71</bibl>
<bibl>Volume: #1 ,Page: 72 ,URL: http://www.tidhar.tourolib.org/tidhar/view/1/72</bibl>
            </listBibl>
         </div>
      </body>
  </text>
</TEI>
