<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #1 ,Page: 335 ,URL: http://www.tidhar.tourolib.org/tidhar/view/1/335</bibl><bibl>Volume: #1 ,Page: 336 ,URL: http://www.tidhar.tourolib.org/tidhar/view/1/336</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שמריהו גורליק</persName>

</head>
         <div><p> בן גמליאל, ממשפחת סוחרים, למדנים ומשכילים, נולד בשנת 1877 בעיירה לוכוויצה, פלך פולטבה שבאוקראינה. למד ב"חדר" ואח"כ השתלם באופן פרטי. פרטי.

 בהיותו בן י"ג שנה (1891) בא עם אביו לווילנה. שם התחיל לעבוד כעוזר בבית מסחר, ואת שעות הפנאי היה מקדיש לקריאה וללמודים. בשנת 1899 התחיל לפרסם מאמרים, בעיקר בעתון הליבראלי המקומי הגדול ("הקול הצפוני-מערבי"). בדעותיו היה בימים האלה שמאלי קרוב ל"בונד" ולעתים קרובות השתתף בעתונות שלהם. 

 בשנת 1905 עזב את "הבונד" ונכנס להסתדרות הציונית. בימים האלה היה כבר סופר מפורסם, אך בעיקר כתב אז אידיש, והשתתף בשבועון הציוני שנערך על ידי הד"ר יוסף לוריה, "דאס יודישע פאלק". בעתון זה היה מפרסם גם מאמרים פובליציסטיים ובקורתיים, ובין השאר פרסם שורה שלמה של פיליטונים בשם "מכתבים לידיד" (הפיליטונים האלה יצאו אח"כ בצורת ספר בעל 96 עמודים בשנת 1908). מלבד זה פרסם הרבה מסות על סופרים וערכים, ונתבצר לו מקום כבוד בעתונות האידישאית. מאמריו ומסותיו תורגמו לפרקים לעברית ובאו ב"המליץ", ב"הצפירה", "הצופה", "הזמן", "הד הזמן", "הדור", "השלח", "העולם", "ראזסוויט" וכו' וכו'.

 בשנת 1908 יסד עם א. ווייטער וש. ניגר ירחון באידיש בשם "ליטערארישע מאנאטסשריפטען". בשנת 1910 ערך את הקובץ "דער אידישער אלמאנאך" ועם זה השתתף בעתונים היהודיים בפולין וארצות הברית, בקבצים "פאלק און לאנד", שיצאו לאור בעריכתו של משה שליט, בקובצי "יידיש" של י. ל. פרץ, "לעבען און וויסענשאפט", בעתונים


 "דער פריינד", "די נייע וועלט", "אונזער לעבען" וכו' וכו'.

 לשם תעמולה והפצת הרעיון הציוני ערך מסעות תעמולה בתחום המושב היהודי ברוסיה, וכדי שיוכל לנהל תעמולה ציונית משפעת ביקר גם בארץ-ישראל.

 זמן-מה לפני מלחמת העולם הראשונה עזב את רוסיה והשתקע בברלין. בשעת המלחמה מוכרח היה כנתין רוסי לעזוב את גרמניה והוא נדד מארץ נייטראלית אחת לשניה. את רשמיו מאותה התקופה פרסם בספר בגרמנית שנקרא : "חמש שנים בארצות נייטרליות".

 בשנים 1923/24 ערך מסע בקנדה ובארה"ב ואת רשמיו פרסם בעתונים "טאג" וב"מאמענט". מלבד זה פרסם גם ספרים בשם "הפרובינציה החביבה", "חיי נדודים"' "הפיסימיזמוס של הספרות האירופאית", "הנשמות הגדולות" ו"אישים יהודים". הספר האחרון הופיע גם בעברית.

 בשובו לאירופה השתקע שוב בברלין. שם השתתף בקביעות ב"יודישע רונדשוי", ופרסם שם מאמרים פובליציסטיים ספרותיים.

 לאחר השתלטות הנאצים (1933) בגרמניה בא לארץ ישראל. כאן התחיל להשתתף ב"דבר", אח"כ עבר ל"הארץ", ממנו ל"הבקר"' ושוב ל"הארץ". בשנים האחרונות לחייו היה מפרסם מזמן לזמן מאמרים ב"בוסתנאי", שבו השתתף עד שנסגר בעקב מלחמת העולם השניה.

 זמן-מה לפני פטירתו פרסם ספר בעברית בשם "מסות". בי"ב חשוון תש"ג (23.10.43) נפטר ונקבר בנחלת יצחק.

</p></div>
         <div type="bibliogrphy">
            <listBibl>
<bibl>Volume: #1 ,Page: 335 ,URL: http://www.tidhar.tourolib.org/tidhar/view/1/335</bibl><bibl>Volume: #1 ,Page: 336 ,URL: http://www.tidhar.tourolib.org/tidhar/view/1/336</bibl>
            </listBibl>
         </div>
      </body>
  </text>
</TEI>
