<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #3 ,Page: 1108 ,URL: http://www.tidhar.tourolib.org/tidhar/view/3/1108</bibl><bibl>Volume: #3 ,Page: 1109 ,URL: http://www.tidhar.tourolib.org/tidhar/view/3/1109</bibl>
<bibl>Volume: #3 ,Page: 1110 ,URL: http://www.tidhar.tourolib.org/tidhar/view/3/1110</bibl>
<bibl>Volume: #3 ,Page: 1111 ,URL: http://www.tidhar.tourolib.org/tidhar/view/3/1111</bibl>
<bibl>Volume: #3 ,Page: 1112 ,URL: http://www.tidhar.tourolib.org/tidhar/view/3/1112</bibl>
<bibl>Volume: #3 ,Page: 1113 ,URL: http://www.tidhar.tourolib.org/tidhar/view/3/1113</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שניאור זלמן שזר (רובשוב)</persName>

</head>
         <div><p> נולד ר"ח כסלו תר"ן (6 לאוקטובר 1889) בעיר מיר, פלך מינסק, לאביו ר' <persName>יהודה ליב</persName> ב''ר <persName>מאיר</persName> <persName>רובאשאוו </persName> מדוברובנה (בן ר' <persName>יצחק נתן</persName> מברודי, בן ר' מאיר בעל "מאיר נתיב" אב"ד הרובישוב, פלך לובלין ומכאן שם המשפחה. דור שמיני לר' יואל סירקיש בעל הב"ח) ולאמו <persName>שרה</persName> בת ר' <persName>משה גינצבורג</persName> ממיר (<persName>בן ר' שאול</persName> מצישניק, חתן הנגיד ר' <persName>משה שוארץ</persName> , אבי משפחות <persName>שחור</persName> ממיר). בהיותו בן שלש נשרפה העירה ואביו, סוחר עצים, עבר עם משפחתו לעיריה הסמוכה שטויבץ (סטולבצי, פלך מינסק) קבל שם חנוך מסורתי. בין מלמדיו היה הפרוש מקוידאנוב ר' יעקב דוד לויטן (אבי המגיד הקנאי מבריסק ר' אליקום גצל המפורסם). שמע שעורים בגפ"ת אצל הר"ר<persName> ראובן כ''ץ</persName> (עתה אב"ד פ"ת) וקבל היתר הוראה בהיותו בן ט"ו.

 מורו לעברית היה המשורר <persName>י. ש. קצנלבויגן</persName> <persName>(י. ש. ק.</persName> ) שטבע בשווייץ ב-1904. למודים כלליים למד אצל מורים פרטיים. ביוני 1906 נבחר מעירתו כציר לועידה הגלילית של פועלי-ציון במינסק, שבה הרצה <persName>י. בן-צבי</persName> ונבחר בה למזכיר הועידה. ובחורף 1906/7 תרגם לאידיש את שורת המאמרים של ב. בורוכוב "הפלטפורמה שלנו" שנדפסה בהמשכים ב"יברייסקיה רבוטשי כרוניקה" ו"מולוט" וכאשר נוסדה הוצאת הספרים של המפלגה "דער האמער" ומערכת הדושבועון "דער פראלעטארישער געדאנק" (רעיון הפועל) <persName>וברוכוב</persName> רכז סביבו בוילנא את הוגי הדעה שבתנועה. נקרא לשם גם ז. ר. להיות מתרגם קבוע. שם תרגם את מאמרי ברוכוב (בחתימת בר-דרומא, פוסטויאני, גרשנזון) ומאמרי<persName> י. בן צבי </persName> ("הפילוסופיה של נדודי היהודים"). ששניהם כתבו רוסית. בסוף הקיץ נאסרה המערכת ואתה ז. ר" ישב במאסר בוילנה עד לאחר סוכות. בימי שבתו במאסר החליט להקדיש את זמנו לחקר תולדות ישראל ונתקבל כתלמיד למחזור הראשון של האקדמיה לחכמת ישראל שנוסדה אז בפטרבורג ע"י <persName>ברון דוד</persName> <persName>גינצבורג</persName> (נקראה אז בשם "שעורים גבוהים ללמודי המזרח"). שם למד ארבע שנים מפי <persName>הברון גינצבורג,</persName> <persName>ד"ר י. ל. קצנלסון, שמעון דובנוב, ה. ב. סליוזברג, א.</persName> <persName>קרלין, מ. ל. וישניצר, ד. ב. מרקון </persName> ואחרים. בהדרכתו של <persName>ש. דובנוב</persName> החל את מחקריו ההסטוריים, ברבעון "יברייסקיה סטארינה" ובאנציקלופדיה של ברוקהויזעפרון.

 באב תרע"א עלה לארץ, ועבד כפועל חקלאי בקבוצת מרחביה. אז נפגש עם ב. כצנלסון בכנרת. שב לרוסיה להתיצב לצבא, שוחרר ונשלח מטעם האקדמיה לאוניברסיטה בגרמניה להתמחות בלמודי הסטוריה ופילוסופיה. למד בפרייבורג (אצל מיינקה, פבריציוס, ריקרט, יונס ואח') ובשטרסבורג (אצל זימל, נובק). ובברלין (אצל אדוארד מאיר, מיינקה, גרסמן, שטרוק), אז פרסם ב"השלוח" (כרך כ"ט) את עבודתו המדעית הראשונה "סופרו של משיח" (לתולדותיו של ר' שמואל פרימו, מזכירו של שבתי צבי) ואת הערכים "שבתי צבי"

 "ויעקב פרנק" באנציקלופדיה הרוסית ושורה של ערכים אחרים (מכרך ט' ואלך). עם פרוץ המלחמה הוצא מן האוניברסיטה ונשאר תקוע בגרמניה כשבוי אזרחי. קבע ישיבתו בספרית-הקהלה בברלין והכין את העמדה שקבל מרבו ש. דובנוב. אוסף החומר ההיסטורי לתולדות היהודים בפולין במאה הט"ז-והי"ז לפי השו"ת וספרי הדרוש. פרק של העבודה הזאת - "אידיש בתוך שאלות ותשובות" - נדפס בהמאסף ההיסטורי הראשון של יוו"א (היסטארישע שריפטען, באנד 1). עם כבוש פולין ע"י הגרמנים החלה תקופת התנערות רבה לציונות גרמניה ולתנועת העבודה בקרבה. נכנס אז כעובד קבוע במערכת "יודישע רונדשוי" (1916/19), היה האחראי בה לספרות העברית ולעתונות האי"ת, יסד את מפלגת פועלי-ציון בגרמניה וערך את קובציה "אויף דער שוועל", היה משתתף קבוע בירחון "דער יורה", שערך ד"ר <persName>מרטין בובר</persName> . ופרסם בה שורה של מאמרים ורשימות אידיאולוגיים והסטוריים (בחתימת ר. זלמן, ר.ז. ועוד). מחזור הרצאותיו שהיה קורא שבוע שבוע באולמי ההנהלה הציונית ובמועדון ק.י.פ. ל"תולדות ההסטוריוגרפיה העברית" ו"לתולדות התנועות המשיחיות בישראל" (1917/18) רכזו את תנועות הנוער הציוניות מכל הזרמים, היה פעיל בתוך החבר המצומצם של "עולי-ציון", עם <persName>א. יעקבסון ומ. בובר</persName> בראשם, שהתארגנו על מנת לעלות לארץ מיד עם גמר המלחמה ולפעול בציונות ברוח תנועת העבודה. הוא תרגם לגרמנית את המכתבים מא"י שכתב אז א. ד. גורדון ופרסם ב"דער יודה", תרגם שם את מאמרי אל. שוחט, י. בן צבי, וב. כצנלסון, ובסוף 1917 פרסם ב"יוד. רונדשוי" קריאה לארגון "החלוץ" באירופה - ובבוא הפועלים היהודים מפולין הכבושה לעבוד במכרות בגרמניה, עבר את מקומות רכוזיהם, הקים קלובים לפועלים יהודים, רכז סביבם את הנוער הציוני, עד אשר קמה הסתדרות "החלוץ" בגרמניה (1918). בדמצר 1918 השתתף -יחד עם י. זרובבל וי. שיפר - בועידת היסוד של מפלגת פוע"צ בפולין וקרא שם את הרצאתו על העבודה האי"ת של המפלגה. עם שוב פרופ. מיינקה לברלין (1918) נתקבל מחדש לאוניברסיטה וגמר בסוף 1919. במועצה העולמית הראשונה שלאחרי המלחמה של פוע"צ, שהיתה בשטוקהולם (ספט. 1919) נבחר כחבר המשלחת של הברית שתצא לארץ ותעבד תכנית פעולה לבנין א"י ע"י קואופרציה בתנאים החדשים שלאחר המלחמה. המשלחת - שבה השתתפו גם ד"ר נ. סירקין, פרופ ח. פיינמן, ניר, א. ריבוצקי - הגיעה לארץ בינואר 1920, חדשים לפני הפרעות בירושלים. בימי הפרעות פרסם ז. ר. את המאמר ב"קונטרס" (ל"ג) ה"כקישנוב תעשו את ירושלים". הוא נבחר למזכירה של המשלחת, עבד את השאלונים המפורטים לחקר המצב הכלכלי בקבוצות ובמושבות, וחקר במיוחד את פ"ת, חדרה זאת הקבוצות בעמק. ובעריכתו יצא אח"כ הספר הגדול באידיש (די א"י ארבייט, דין וחשבון פון דער א"י קאמיסיע, יפו, תר"פ) ובעברית (הופיע כחוברת תשיעית של "האדמה" בעריכת ברנר) המכיל סקירה מפו


 רטת על המצב בארץ, ותכנית פעולה מסועפת להתישבות מליון יהודים על יסודות עבודה, וקואופרציה. לעטו של ז. ר. שייכים בספר הפרקים על העבודה העברית במושבות ועל עתיד הקבוצות. פרקים אלה תורגמו אח"כ לגרמנית (ב"דער יודה" 1923-24 ; ובספר מיוחד : פריוואטווירטשאפטליכע אונד גענאסענשאפטליכע קאלאניזאציע אין פאלעסטינא), בארץ ניפגש מחדש עם חברתו מפטרבורג רחל כצנלסון. שהיתה פועלת בתל עדשים, והתחתן אתה. בועידה העולמית בוינא (V) שהיתה בשנת 1921 ושבה הרצה ז. ר. בשם הרוב שבמשלחת, נפלגה הברית והחלק הציוני שבברית העולמית שנשאר יחד עם "אחדות העבודה" בארץ בחר בז. ד. כחבר משרד הברית (יחד עם ב. לוקר וי. זאר) שמושבו היה בוינא. אז יסד בוינא את שבועון המפלגה "אונזער ווארט", ערך את הירחון "דאס ארבעטענדע ארץ ישראל", עבר במסע תעמולה את פולין, גליציה, אוסטריה וגרמניה, הקים - יחד עם ד"ר ח. טרטקובר, א. ברגמן וז. לוינסון - את המשרד הראשון של "החלוץ העולמי", פרסם את החוברת הפולמוסית "געהן אדער ניט געהן צום ציוניסטישען קאנגרעס" שבה לחם נגד פוע"צ שמאל שהחרימו את התנועה הציונית ואת הקרנות הלאומיות. בקונגרס הציוני הי"ב הרצה את ההרצאה על החלוץ ובו נבחר כחבר לועד הפועל הציוני. בשבתו בוינא הוזמן ז. ר. על ידי הפרופ. צ. פ. חיות להיות דוצנט להסטוריה עברית בפדגוגיון וקרא שם הרצאות פעמים בשבוע (בשנות 1922-23).

 בראשית 1924 עלה עם משפחתו לארץ ונבחר יחד עם ח. ארלוזורוב - לועד הפועל של ההסתדרות ולחבר המזכירות. וביוני 1925 כשנוסד העתון של ההסתדרות "דבר" וב. כצנלסון נבחר לעורך קרא לז. ר. להכנס למערכת (יחד עם מ. בילינסון, מ. שרתוק, ד. זכאי ונ. טברסקי). בתוך המערכת נהל מקודם את המחלקה של העתונות היהודית. הפסיבדונימים שלו: ז. ר., מאזין, רושם, ל. ו., א. ת. ועוד). עם נסיעותיו של ב. כ. לחו"ל מלא את מקומו ואחרי מותו היה הוא העורך הראשי של העתון. בשנת 1927 נשלח בפעם הראשונה מטעם מגבית ההסתדרות לארצות הברית ואח"כ נשלח לשם חליפות (1932, 1934, 1936) יצא מטעם קרן-היסוד ללטביה (1929) ומטעם ההסתדרות לאירופה (יחד עם י. שפרינצק) לארגון הקונגרס העולמי למען ארץ-ישראל העובדת בברלין, שבו השתתפו א. איינשטיין, נ. סוקולוב, לונגה, בובר ורבים אחרים ולהקמת הליגות בארצות השונות. ב-1930 ייצג יחד עם ד. בן-גוריון את ההסתדרות בועידה הבין-לאומית של התנועה המקצועית בשטוקהולם, ויחד עם ש. קפלנסקי וב. לוקר ייצג את התנועה העולמית של פועלי-ציון בועידות סוציאליסטיות בין לאומיות (בוינה, המבורג, ברלין) עם הקמת האינטרנציונל המקצועי החדש בלונדון, (בשנת 1945) היה יו"ר משלחת ההסתדרות במושב של פאריס (1945) ושל פראג (1947), בשנת 1934 בקר את פולין, ועזר לייסד את העתון היומי של ההסתדרות בורשה "דאם ווארט". מאז 1921 משתתף בציר בקונגר

 סים הציונים (מלבד 1929 ו-1936). מאז 1923 חבר הנשיאות של הועה"פ הציוני. בקונגרס הכ"ב נשא את נאום ההספד על נעדרי התנועה בשנות המלחמה והשואה. במושב הועה"פ בלונדון (1947) נבחר כחבר הועדה הפוליטית שתשתף פעולה עם ההנהלה בימי המו"מ באונ"א, והשתתף בנובמבר 1947 בועדה בימי לייק סכסאס. ביולי 1947 הופיע בשם ההסתדרות בפני ועדת האומות המאוחדות בירושלים. בנסוחו נתקבלה (12.4.1948) הכרזת העצמאות היהודית ע"י הועד הפועל הציוני במושבו בתל-אביב.

 חבר אספה"נ ומנסח הודעותיה וקריאותיה בימי השואה (דצמבר 1942) והמלחמה (פברואר 1943). חבר הועד הפועל של האוניברסיטה העברית וועד הנאמנים שלה. מאז מות <persName>ב. כצנלסון</persName> - גם העורך האחראי של הוצאת הספרים "עם עובד".

 השתתף בצום עסקני הישוב בבית הועד הלאומי בירושלים בפסח תש"ו כמחאה על התנקשות שלטון המנדט הבריטי בזכות מעפילי ישראל להפליג מנמלי אירופה לארץ.

 חביב על צבור הפועלים בארץ וידוע כבעל מזג טוב המוכן להתמסר לטובת הזקוק והסובל. מצטיין בנאומיו המלאים רגש, חזון והתלהבות עילאית. מקובל כדוברה של תנועת העבודה בארץ בכנוסים. רפרזנטטיביים-ארציים ועולמיים.

 עבודתו המדעית מוקדשת בעיקר לחקר תולדות ישראל ותולדות המשיחיות. פרסם (יחד עם מ. סולוביצ'יק) ספר; תולדות בקורת המקרא (דבירמקרא, תרפ"ה); על תלי בית פרנק (ליפציג); ספורו של משיח (לתולדות ר' שמואל פרימו), השלח, כרך כ"ט; קורא הדורות וקורות דורו (לתולדות ר' דוד קונפורטי), הגורן, כרך י'; שאלו שלום ירושלים (לר' גדליהו מסמיטיץ, תלמידו של ר' יהודה החסיד); רשומות ב'; משמשו של שבתי צבי (לתולדות ר' יחיאל מקובלי) תרביץ, תרצ"ד; תעודות שבתאיות מארם צובא, ציון: דרשה נשכחת מר"י החסיד - ציון, תש"א; מעשה ר' יוסף די לה ריינה במסורת השבתאית - אדר היקר, תש"ז; ר' משה עשרים וארבע (לחקר זמנו של השמואל-בוך), צוקונפט 8 ;192יידיש בספרות השאלות ותשובות, הסטארישע שריפטן של יוו"א, 1 ; נאומי אדוארד גנס (1821-23), דער יידישע ווילה 1918 ; הנהגה יהודית


 בפולין העצמאית -דער יודה" 1916; ארץ-ישראל בימי שלטון התורכים - דער יודה 1916; גלגל החוזר (לתולדות יהודי גרמניה בימי מלחמת שלשים השנה), אוסט אונד וועסט 1917; מרקס על היהדות והיהדות במרקם, ברלין 1917; פרדיננד לסל היהודי הגרמני (הוצ' ועדת התרבות של ההסתדרות) תל-אביב תרפ"ו; לסגולת ההגנה בישראל - מבוא "למורשת הגבורה", תל-אביב, תש"ג; שאלת היהודים בקונגרסי-השלום הבין-לאומיים במאה הי"ט - א-י ; מורשת ברוכוב (מבוא לכתבי ב. ברוכוב), עם עובד, תש"ו.

 בחוברות מיוחדות יצאו: געהן אדער נישט געהן צום ציוניסטישען קאנגרעס, 1921 ; מקרבן ללוחם (דברים בצבור בימי שואה) ת"א, תש"ג; למורדי הגיטו, חיפה, 1943, משבר האומה במשבר העולם, תש"א; לסגולת ההגנה בישראל; בית ברל (א. בצאת הירדן מן הכנרת; ב. שבעה שערים לחכמת-הגאולה), ת"א, תש"ז; בקום חזון (דברי פתיחה בועידת מפא"י הראשונה במדינת ישראל), ת"א, תש"ח; מעשה ר' יוסף די לה ריינה, תש"ז.

 ערך - יחד עם ח. ארלזורוב - את הירחון אחדות-העבודה (1930-32), ערך את כתבי <persName>ב. ברוכוב</persName> בעברית, ערך את הקובצים השנתיים: תו שין גימל; תו שין דלת; תו שין הא ; תו שין וו; במבחן קרבות. תרגם את שירי רחל לאידיש (רחל'ס לידער, ויניפעג 1932, מינכן, 1947).

 מפרקי זכרונותיו פרסם : שם לאבא, בהוצאת המשפחה, ירושלים תש"א; מטוב טבריה, ת"א, ת"ש; תשורת הפרידה של סבא (דבר השבוע, תש"ז); מעשה במחלוקת (דבר השבוע, תש"ח); מגיני שטויביץ (דבר השבוע תש"ז); מיניסטריון של גולה (ספר שמואל ינובסקי, ת"א, תש"ז).

 מאמרו הראשון פורסם ב"אחדות" תרע"א, אב "הנצחיות שבעבר" ומוקדש לרשמי בקרו ליד הכותל המערבי.

 נבחר בכ"ד טבת תש"ט לציר האספה המכוננת (הכנסת הראשונה) של מדינת ישראל ברשימת מפא"י ונתמנה לשר החינוך וההשכלה בממשלה הפרלמנטרית הראשונה.

 באדר תש"ט החליף את שם משפחתו ל-<persName>שזר.</persName>

 אחיו - ד"ר <persName>אברהם רובשוב,</persName> אחיותיו:<persName> מרים</persName> <persName>איסקולסקי, וד"ר קריינה רובשוב.</persName> - בתו :<persName> רודה.</persName>

</p>
<p>

 תוספות: 

 (מילואים לערך שלו בכרך ג', עמוד 1111)

 בפגישתו עם הרבי מליובאביץ בארצות הברית, הוחלט על יסוד כפר חב"ד בא"י ולהעלות אליו את פליטי חב"ד מרוסיה.

 משנת 1949 נבחר כציר הכנסת (מטעם מפא"י): הראשונה, השניה והשלישית.

 נתמנה לשר החינוך והתרבות בממשלת ישראל הראשונה (1949-50), ובתפקידו העביר בכנסת את "חוק חינוך חובה" והגשימו למעשה.

 ב-1951 התפטר מן הממשלה לשם קבלת מינוי של ציר ישראל במוסקבה (רוסיה).

 בשנת 1952, לאחר שהנסיעה למוסקבה לא יצאה לפועל - נבחר בקונגרס הציוני הכ"ג לחבר הנהלת הסוכנות ולראש מחלקת ההסברה.

 ב-1954 נבחר לראש מחלקת החינוך והתרבות של ההסתדרות הציונית, ובתנופה המיוחדת לו, עשה אותה לגורם מכוון ומדריך בעבודת החינוך בגולה.

 ב-1956 נבחר למ"מ יו"ר הנהלת הסוכנות היהודית בירושלים.

 בשנת 1955 קרא לכינוס עולמי ראשון של מורים עבריים וב-1958 הקהיל את הכינוס העולמי השני של מורים עברים. בביקוריו בארגנטינה, ברזיל, צ'ילי ואורוגואי שקד על הכנסת הקהילות בעול החינוך העברי היהודי.

 במאמצים להתעוררות המחשבה הציונית הקים יחד עם פרופ' <persName>נ. רוטנשטרייך </persName> את הבמה "חזות", לעיון בשאלות הציונות, האומה והמדינה והקהיל בשנת 1957 כינוס עיוני עולמי לבעיות היסוד של הציונות והרעיון הציוני, על רקע התקופה החדשה של השואה והתקומה.

 ב-1958 קיבל תואר כבוד: דוקטור לספרות עברית, מטעם בית המדרש לרבנים ולמורים באמריקה.

 ספרים נוספים שלא נזכרו בערך הקודם - הנ"ל : "כוכבי בוקר" (1950, יצא בשש מהדורות), "אור אישים" (1955), שזכה בפרס אוסישקין, "תולדות בקרת המקרא".

 במלאות לו שבעים שנה הוציא הנשיא יצחק בן-צבי ז"ל במכון שלו ("מכון בן-צבי") ספר מדעי גדול המוקדש ליובלו.

 נבחר להיות נשיאה השלישי של מדינת ישראל ביום כ"ז אייר, תשכ"ג (21.5.1963) ונשבע אמונים בפני הכנסת ביום כ"ח אייר, תשכ"ג (22.5.1963).

</p></div>
         <div type="bibliogrphy">
            <listBibl>
<bibl>Volume: #3 ,Page: 1108 ,URL: http://www.tidhar.tourolib.org/tidhar/view/3/1108</bibl><bibl>Volume: #3 ,Page: 1109 ,URL: http://www.tidhar.tourolib.org/tidhar/view/3/1109</bibl>
<bibl>Volume: #3 ,Page: 1110 ,URL: http://www.tidhar.tourolib.org/tidhar/view/3/1110</bibl>
<bibl>Volume: #3 ,Page: 1111 ,URL: http://www.tidhar.tourolib.org/tidhar/view/3/1111</bibl>
<bibl>Volume: #3 ,Page: 1112 ,URL: http://www.tidhar.tourolib.org/tidhar/view/3/1112</bibl>
<bibl>Volume: #3 ,Page: 1113 ,URL: http://www.tidhar.tourolib.org/tidhar/view/3/1113</bibl>
            <bibl>Volume: #13 ,Page: 4352 ,URL: http://www.tidhar.tourolib.org/tidhar/view/13/4352</bibl></listBibl>
         </div>
      </body>
  </text>
</TEI>
