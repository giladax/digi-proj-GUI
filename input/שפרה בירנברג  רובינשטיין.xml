<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
         <titleStmt>
            <title level="a" xml:lang="eng">Tidhar - Encyclopedia of the founders and builders of Israel </title>
           <respStmt>
               <resp>
                  <name>Snir Cohen</name>
                  <name>Snir Burkush</name>
               </resp>
               <orgName>BGU</orgName>
            </respStmt>
         </titleStmt>
         <publicationStmt>
            <p>DH CS Course in BGU year of 2019 semester alef</p>
         </publicationStmt>
         <sourceDesc>
<bibl>Volume: #18 ,Page: 5388 ,URL: http://www.tidhar.tourolib.org/tidhar/view/18/5388</bibl><bibl>Volume: #18 ,Page: 5389 ,URL: http://www.tidhar.tourolib.org/tidhar/view/18/5389</bibl>
         </sourceDesc>
      </fileDesc>
  </teiHeader>
   <text xml:lang="heb">
      <body>
     <head> <persName>שפרה בירנברג- רובינשטיין</persName>

</head>
         <div><p> נולדה בעיירה בזר (רוסיה) י"א כסלו תרע"ד (10.12.1913).

 לאביה <persName>אברהם ברוך בירנברג</persName> (סוחר, חובב ציון, שדאג להקניית השפה העברית לארבעת ילדיו), ולאמה שרה בת<persName> יצחק בזימנסקי</persName> (סוחר עצים).

 בשנת 1922 עלתה לארץ עם הוריה, שאיפתם היתה התיישבות ועבודת אדמה. <persName>אברהם הרצפלד</persName> (ראה את הערך שלו בכרך שני, עמוד 988) הציע להם התיישבות ב"תל-עדשים" כ"בעלי הון" היות והיה עליהם לדאוג לקיומם לרכישת כלי עבודה, בהמות עבודה, פרות לול וכו', מחוסר תקציב בסוכנות. נשלחו בניו הררי <persName>נתן ואליעזר </persName> להתיישבות וההורים עם הבת מלכה שעבדה כאחות נשארו בעיר ותמכו בהם.

 סיימה את ביה"ס היסודי לבנות בנווה-צדק, ואת הגימנסיה העברית "הרצליה" בת"א, במחזור י"ט.

 חניכת הקהילה הצופית ושימשה מדריכה בה.

 בוגרת ביה"ס לאחיות American University בבירות (לבנון). School of Nursing

 ב-1935 עם סיום חוק לימודיה חזרה לארץ והחלה לעבוד בביה"ח העירוני "הדסה" בת"א.

 בשנת 1936 עברה קורס לרפואה ציבורית בהסתדרות מדיצינית "הדסה" בירושלים שבהנהלת הד"ר <persName>חיים יסקי </persName> ז"ל (שנהרג במלחמת העצמאות בשעה שעלה באוטובוס עם עוזריו להר הצופים) (ראה כרך ד', עמוד 1778).

 בשנת 1940 עם יסוד השרות הרפואי הסוציאלי ע"י ביה"ח "הדסה" על ידי הפרופ'<persName> ת. גרושקה</persName> המנוח שהיה אז מנהל ביה"ח וע"י האחות לף שיסדה


 שרות זה גם בביה"ח "הדסה" בירושלים, הוזמנה ע"י המפקחת לף לשמש כסגנית בשרות הנ"ל. באותו פרק זמן נפתחו שש מרפאות פנימיות למבוגרים, שתיים לילדים, מרפאה חירורגית ומרפאת עיניים שהיוו חלק מהשירות הרפואי הסוציאלי. שימשה כסגנית בפיקוח המרפאות הללו.

 בשנת 1945 השתתפה במשלחת רפואית שנשלחה ע"י הסוכנות היהודית לאי "מאוריציוס" להחזרת גולי מאוריציוס, כ-1500 פליטי אניות המעפילים פלנטק פסיפיק ומילוס, שהוצאו בכוח מעתלית ונשלחו ע"י השלטון הבריטי לאי בחוף האוקינוס ההודי.

 בסוף 1945 חזרה האחות לף לארה"ב והיא נתמנתה למפקחת השרות הרפואי הסוציאלי. נתנה שיעורים ושימשה מדריכה מטעם השירות הנ"ל לתלמידות ביה"ס לאחיות שע"י ביה"ח "הדסה" בת"א ובקורסים לאחיות מוסמכות ברפואה ציבורית בתל-אביב.

 חברת ההגנה משנת 1935.

 באפריל-מאי 1948 במערכת הדמים של ראשית ימי מלחמת השחרור, התנדבה לעבודה בבית-חולים צבאי, נתמנתה כאחות אחראית מטעם הש.ר. בביה"ח מס' 5 אשר נפתח ב-2/6 בתל-השומר בצריפי המחנה הצבאי הבריטי. נפתח ב-40 מיטות והתפתח בזמן קצר ל-350 מיטה, שהיה היסוד לביה"ח "תל-השומר" של היום.

 עם השתחררה מביה"ח "תל-השומר" חזרה לעבודתה בשירותי הרפואה הציבורית של עיריית תל-אביב והמשיכה בהדרכת תלמידות. כאחות אחראית לשרותים הרפואיים הסוציאליים בביה"ח הדסה ת"א ובביה"ח העירוני ליולדות ומאז פתיחת בי"ח "איכילוב". בתוקף תפקידה מקיימת קשר אמיץ עם שירותי בריאות ועם המחלקה לעבודה סוציאלית בת"א וברחבי הארץ, אשר חולים הנמצאים בטיפולם אושפזו בבי"ח "איכילוב". מקיימת עבודה משותפת יעילה מאוד עם אירגון "י.ע.ל." (יד-עזר-לחולה) שע"י ביה"ח המונה 250 חברות ומספק את מרבית ההוצאות לשיקומם של חולים נצרכים. הנהיגה דרכן ועל ידן ביקורי בית

 לחולים גלמודים המתאוננים שאין הדלת נפתחת אצלם, במרחבי העיר ת"א-יפו.

 ניחנה בלב טוב ומסירות ללא גבול לחולים, המוצאים בה נחמה ועידוד במצוקתם, כפי שמשתקף ממכתבי התודה הרבים אשר בארכיונה. המכתבים הכתובים בשפות שונות מעידים כי עבודתה בשדה הרפואה היא עבודה שבלב: "במגעי אתך הרגשתי תמיד את הדופק האנושי, עשית ופעלת למעלה ממילוי תפקידך והשקעת הרבה כוחות"; "בנוכחותך הרגשתי עידוד, הקלה, מסירות והצלה"; "את היית למעני אחות, אם, מורה ומנהיג"; קרוב חולה מאמריקה לאחר פטירתה כתב: "זו נחמה גדולה לדעת שישנם עדיין אנשים חמי לב כמוך אי שם בעולם". המנוח הד"ר <persName>חיים יסקי</persName> , מנהל הסתדרות מדיצינית "הדסה", כתב להנהלת ביה"ח הדסה ת"א ב-1946: "אנו מודים לכם ולגב' בירנברג על העזרה החשובה הניתנת לנו על ידיכם ביצוע החקירות הסוציאליות. הדו"חות של האחות<persName> בירנברג</persName> מצטיינים בדיוקם, ערוכים בצורה נאה ומוסרים תמיד תמונה מלאה על המצב הבריאותי והכלכלי של נושא החקירה. אנו והסתדרות נשי "הדסה" מעריכים מאוד שרות זה".

 נטיה זו לעבודה שבלב, ירשה מאמה המנוחה שהקדישה חייה לעזרת-הזולת.

 כותבת לעתים בחוברת "האחות בישראל" וב"שערים", בטאון עובדי עירית תל-אביב. נשואה<persName> למרדכי רובינשטיין</persName> (פקיד בתחומים כלכליים, ועסקן ציבורי).

 צאצאיה: <persName>אליקים</persName> (בוגר האוניברסיטה העברית בתואר ב.א. במזרחנות, מסיים לימודי משפט. מעורכי "מערכות" בצה"ל); <persName>אברהם</persName> (בוגר תיכון עירוני ב', משרת בנח"ל מוצנח).

</p></div>
         <div type="bibliogrphy">
            <listBibl>
<bibl>Volume: #18 ,Page: 5388 ,URL: http://www.tidhar.tourolib.org/tidhar/view/18/5388</bibl><bibl>Volume: #18 ,Page: 5389 ,URL: http://www.tidhar.tourolib.org/tidhar/view/18/5389</bibl>
            </listBibl>
         </div>
      </body>
  </text>
</TEI>
